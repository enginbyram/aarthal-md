# Bölüm I: Canlılar nedir, ne anlam ifade eder?
Gerçek hayatta bir anlam aradığımızda işler pek farklı yönlere doğru ilerleyebilse de, aslında vikipedi tarafından yapılmış çok basit bir açıklaması vardır: 
>Canlı ya da organizma, biyoloji ve ekolojide fonksiyonlarını yaşama mümkün olduğunca uyum sağlayarak sürdüren basit yapı moleküllerinin veya karmaşık organ sistemlerinin bir araya gelmesiyle oluşan varlıklar için kullanılan bir kavramdır.

Bu açıklamayı aynı şekilde almadan, ancak kesin yapıtaşını koruyarak basitleştirirsek şöyle bir şey çıkabilir:
> Canlı, yaşam belirtisi gösteren, beynini kullanabilen varlıklardır.

Bu sebep nedeniyle, Aarthal evreni içerisinde yaşan her canlının bu kategori altında tanımlanması arz edilir. Şunu demekte fayda var ki, evrenimiz **Dungeons and Dragons** oyunu için tasarlanmış bir evrendir. Diğer oyun mekanikleri ile de oynanabilir, tutarsızlık çıktığı yerde okurun isteği üzerine değişiklikler yapması öngörülür.

Dungeons and Dragons oyunu içerisinde(ve tabii, bizim evrenimizde de) canlılar kategorisi canavarları kategorize etmek için kullanılır. Biz de, bu kategoriyi dallandırarak bütün canlıları pek çok alt kategorilere böleceğiz.

Bir canlı birden fazla alt kategoride bulunabilir, örneğin elfler: Hem fey kategorisinde, hem de humanoid kategorisinde yer alırlar. Peki bu kategoriler nelerdir?

# Bölüm II: Aberasyonlar
**Aberasyonlar** garip ve ürkütücü anatomilere sahip olan, korkunç yetenekler sergileyebilen Öe ile uzaktan yakından alakası olmayan canlılardır. Çoğunlukla Uzak Diyarlar'dan gelirler. 

### Tasvir
Bu tarzdaki canlılar doğal hayata uymazlar. Bazıları aberasyonların Uzak Diyarlar'da türediklerini düşünür, ancak bu hepsi için doğru değildir. Örnek vermek gerekirse Drider'lar, ki onlar drowlar ile örümceklerin doğal olmayan birleşmelerindendir, karanlık seladrine [[KOZMOLOJİ 03 - İnanç sistemleri ve Tanrılar#Karanlık seladrine|Lûrath]] tarafından yaratılmıştır.

# Bölüm III: Hayvanlar
**Hayvanlar** humanoid olmayan doğal yaşamın canlılarıdır. Genellikle düşük zekaya sahiplerdir. 

## Gangadiyanlar
**Gangadiyan**, [[COĞRAFYA 01 - Genel bilgiler; Süperkıtalar, Takımkıtalar, Kıtalar; Karaderinlik ve Bölgeler#Batı Aarthal|Batı Aarthal'da]] binek olarak kullanılan bir hayvandır. Oldukça büyük olmaları, boynuzlarının olması ve sert derilerinin olması onları orduda kullanmak için uygun binekler yapar. [[ORGANİZASYONLAR 03 - Devletler#Alghâri Hanlığı|Alghâri Hanlığı]] topraklarında yetişmeye elverişli olmaları hanlık ordusunda sıklıkla kullanılmasını sağladı.

## Worglar
**Worglar** kurda benzer; ancak daha büyük, güçlü ve akıllıdırlar. Şeytani doğaları vardır ve gözleri parlar. Savaş tanrısı [[KOZMOLOJİ 03 - İnanç sistemleri ve Tanrılar#Phrac|Phrac'ın]] kendi işlerini halletmesi için onları materyal evrene yollamasıyla bilinir.

### Tanımı
Worglar genel olarak kurtlara benzetilir. Fakat onlardan daha akıllı güçlü ve çeviktirler. Bunun nedeni ise içlerinde az da olsa büyü enerjisinin bulunmasıdır. Bu nedenle de [[KOZMOLOJİ 01 - Kozmoloji ve düzlemler|düzlemler]] arası yolculukta sıkıntı çekmezler. Phrac'ın onları kullanma nedenlerinden biri de budur.

130-140 kilogram arasında değişen olgun bir worg'un üreme hızı kısadır. Bu nedenle sayıları az bir zaman içerisinde çoğalabilir, çoğaltılabilir. 91 santimetreye yakın boyları ile küçük ve orta boyutlardaki varlıkların üstüne binmeleri kolaydır. 150 santimetre civarındaki enleri ise onları güçlü birer rakip yapar. Arka bacaklarının kuvveti ile ileri doğru sıçrayabilir, ön patilerinin keskin bıçakları ile düşmanını oldukça kolay bir şekilde avlayabilir. Siyah ve gri tonları arasında gidip gelen tüyleriyle geceleri gizlilik erbabı olurlar.

### Karakter
Şeytani ruhları olmasına rağmen worglar zamanlarının çoğunu normal kurtlar gibi geçirir. Toplu bir şekilde hareket edip, birlikte çalışarak avlanırlar. Yalnız worglar genellikle kendilerinden daha küçük varlıkları avlamaya çalışırken, topluca hareket eden worglar kendilerinin iki veya üç katı kadar büyüklükteki canlıları da avlamaya çalıştıkları olmuştur.

Çoğunlukla otçul; hasta veya kendini savunamayacak güçteki canlıları avlamaya çalışırlar, ancak humanoid'lere de saldırmaktan korkmazlar.

#### Saldırı
Bütün worglar neredeyse aynı şekilde çatışır. Saatlerce düşmanlarını/avlarını izler, onları takip eder ve en savunmasız anlarında harekete geçerler. Vur-kaç taktikleri ile avlarını yormaya çalışırlar ve köşeye sıkıştıklarında birlikte saldırırlar.

### Toplum
Çoğu hayvanî canlıların aksine worglar ortak dil ve goblince anlar ancak konuşamaz. Worg dili dediğimiz dilleri ise kurt veya köpekler gibi ulama ile gerçekleştirilen bir çeşit komut dilidir.

[[CANLILAR 04 - Orklar, goblinler ve diğer goblinoidler|Orklar]] ve [[CANLILAR 04 - Orklar, goblinler ve diğer goblinoidler#Goblinler|goblinler]] tarafından binek olarak kullanılmalarıyla bilinir.

# Bölüm IV: Göksel varlıklar
**Göksel varlıklar** güçle dolu yabancılardır. Genellikle yeklerin iyi kalpli ve kozmolojik karşıtlarıdır. Yekler gibi, göksel varlıklar da pek çok farklı kökenden gelir.

"Melek" terimi, göksel varlıkların sadece bir kolunu adlandırmak için kullanılırlen materyal evrende göksel bir varlık tarafından yardım eli uzatılmış herkese "melek tarafından ziyaret edilmiş" denebilir.

# Bölüm V: Ejderhalar
**Ejderhalar**, veya **ejderler**; çok güçlü büyülü yaratıklardır. Pek fazla alt-tipleri bulunur, en yaygınları ise kromatik ejderler ve metalik ejderlerdir. Kromatik ejderler, ejder alt-sınıflarının kötücülleriyken metalikler ise iyi olanlarıdır. Kökenleri, elflerin Öe'ye gelmesinden öncesine dayanır, bu nedenle antik ırk olarak da bilinir. Elfler ile olan savaşlarından sonra gökleri domine edemez hale gelmişlerdir, ve artık nadir bulunurlar.

## Alt-sınıfları var mıdır?
Ejderlerin familyası oldukça geniştir. Onlarca farklı ejderha türü, ve onlardan evrilmiş; ejder kanı taşıyan pek farklı canlılar bulunur.

### Tam ejderler
Tam ejder terimi, yaşlandıkça güçlenen ejderlere denir. Bu tarz ejderler, ejder kanı taşıyan canlılar değillerdir. Onlar, ejder soylarının devamıdır. Asıl ejderler onlardır.

### Ejderimsiler
Ejderimsiler terimi, yaşlandıkça güçlenmeyen ejder-tiplerine denir. Onlar gerçek ejderlerden daha az güçlü değillerdir, ancak asıl soyu devam ettiremezler.

* Diyeler: Bir buçuk insan uzunluğunda, Batı Aarthal'ın kuzeyinde yaşayan ejder-kaplumbağa karışımı canlılardır.
* Drakeler: Küçük boyutlardaki ejderimsiler. Drakeler genellikle humanoid canlılar tarafından binek olarak kullanılır.
* Cehennem kertbaranları: Ejderlerin şeytan ile sözleşme yapmışlarına denir.
* Ejdercikler: Minik, oyun-sever ejderlere denir. Genellikle büyücüler ve diğer büyü yapan sınıflar tarafından ruh olarak çağırılır ve kullanılırlar.
* Deniz kertbaranları: Bacaksız ve kanatsız ejder ırkıdır. Çoğunlukla temiz su kütlelerinin içerisinde yaşarlar.
* İncekuyruklar: Büyük, kanatlı ve aynı zamanda sadece iki bacağı olan; dikenli ince-uzun kuyrukları olan zehirli bir ejder tipidir.

## Ejderhaların yaşam süreleri
Ejderhalar, uzun hayatları boyunca 12 farklı aşamadan geçerler. boyutları alt-sınıflarına göre değişse de büyük ejderler genellikle 30 metre uzunluğa sahip olur. İnsanların aksine ejderler yaşlandıkça güçten düşmez, zekalarında gerileme olmaz; tam tersine en yaşlı ejderler Öe'nin en zorlu yaratıklarındandır.

Aşama|Kategori|Yıl
-|-|-
1|Kertleyen/Kuluçka|0-5
2|Çok Genç|6‒15
3|Genç|16‒25
4|Çocuk|26‒50
5|Genç Yetişkin|51-100
6|Yetişkin|101-200
7|Olgun|201-400
8|Yaşlı|401-600
9|Çok Yaşlı|601-800
10|Antik/Muhterem|801-1.000
11|Kertbaran|1.001-1.200
12|Kudretli Kertbaran|1.201+

## Metalik ejderler
Metalik ejderler doğaları gereği iyidir. Çoğunlukla diğerlerine yardım etmeleriyle bilinir. Bahamut onların tanrısıdır, ayrıca ejder formunda bir metalik ejderdir.

## Düzlemsel ejderler
Bazı ejderler materyal evrenin dışında ürer. Bu ejderler de zamanla Öe'de edindikleri formlarını geride bırakıp fiziksel değişimlere uğrarlar. Bunlara düzlemsel ejderler denir.

## Taş ejderleri
Taş ejderleri benmerkezci kişilikleri ile bilinir ve doğaları gereği nötr bir yaklaşım sergilerler. Bu tarz ejderler hem materyal evrende, hem de iç düzlemlerde bulunabilirler.

## Kromatik ejderler
Kromatik ejderler doğaları gereği kötüdür. Uçan Gözler kültünün gelişi ile ölmüş olan kromatik ejderler ejderliçlerine dönüştürülebilir. Tiamat onların tanrıçasıdır.

### Kara ejderler
**Kara ejderler**, aynı zamanda **siyah ejder** olarak da bilinen bir [[ejderha]] türüdür. [[Kromatik ejderler|Kromatik ejderlerin]] en kötü huylu, ve acımasız olanlarıdır. Bataklıklarda yalnız yaşayan yaratıklardır.

#### Özellikleri
Kara ejderler diğer kromatik ejderlere göre daha ince bir vücuda sahiptir, ancak zayıf ve sıska olmaktan çok uzaktır. En güzide özellikleri, kafalarının her iki yanından çıkıp ileriye doğru kıvrılan boynuzlarıdır. Boyunlarında ve çenelerinin alt kısımlarında saçak şeklinde deri çıkıntıları bulunur. bu etlerin en uçlarında da diken gibi keskin küçük kabuklar bulunur. Çürümüş bitki ve pis su gibi kokarlar.

Bir kara ejder en fazla 5 metre yüksekliye, 26 metre de uzunluğa sahip olabilir. Kanat açıklıkları ise maksimum 24 metreye kadar çıkabilir. Olgun bir kara ejder ortalama 73 ton ağırlığa sahip olur.

#### Karakterleri
Doğası gereği münzevi ve bölgesine sahip çıkan kara ejderler nadiren sürü şeklinde gezerler, sadece en tehlikeli ortamlarda yaşarken veya nüfuslarının çoğunluğunu yok edebilecek tehlikeler ile karşı karşıya kaldıklarında klan kurmayı seçerler.

##### Mücâdele
Kara ejderler yüzyüze savaşmaktan çok pusu kurmayı seçerler. Düşmanlarına karşı oldukça gaddar ve merhametsiz olan kara ejderler, asidik safraları ile en dayanıklı zırhları bile kolayca eritebilirler. Tek dezavantajları, ağaçlık alanlar, çarpışma esnasında onların çok yükseklere çıkmasını engeller.

#### Ekoloji
Kara ejderler pis bataklıklarda, balta girmemiş yağmur ormanlarında ve sazlık bölgelerde yaşarlar. Kurnazlığı iyi bilen bu ejder türü diğer canlılara korku salmak için yaşarlar, ve göz korkutmak onların doğasında vardır. Siyah ve cilalı kabukları, bataklıklarda onlara kamuflaj sağlar. Karanlığı ve suyu bir örtü gibi kullanarak hedeflerine pusu düzenlerler. Mükemmel yüzücülerdir, ve çoğu zaman inlerini batık mağaraların veya bulanık bataklıkların yakınlarındaki yeraltı mağaracıklarının içine kurarlar. Sığınaklarında her zaman iki farklı giriş mevcut olur: Bir tanesi pis bataklık sularının altında iken diğeri ise yerin üstinde, bitkilerin arasındadır.

##### Ebeveynlik ve gelişim
İş üremeye geldiğinde dişi ejderler dominant olur. Eşlerini, istiflediği definenin büyüklüğüne göre seçerler. bu nedenden dolayı erkek ejderler, topladıkları zenginlik hakkında çokça övünür; övünçlerinin diğer dişilerin kulağına gitmesini umarlar. İki veya daha fazla dişi aynı erkek ejderi seçtiyse eğer, yerden çok yüksekte olacak şekilde savaşmaya başlarlar. Bu da erkek ejderin kendilerine çokça bakmasını ve hoşlanmasını istediklerindendir.

Kara ejderler iyi ebeveynler değillerdir. Yumurtalarını bizzat korumaktansa, onları gizlice saklamayı yeğlerler. Kara ejder yumurtaları büyürken yoğun asidin içerisine saklanmalıdır, ayrıca bu yöntem onları korumak için de kullanılır. Kara ejderler, miniklerini, kendileri tehlike altına girmiyorsa sadece korurlar. Çocukları veya kendileri arasında seçim yapmaları gerekirse, her daim kendilerini seçerler. Fakat, sonrasında kesinlikle ve kesinlikle intikam ararlar.

Kara ejder [[kertleyenler|kertleyenleri]] olağanüstü acımasızlıkları ve doyumsuz iştahları ile bilinirler. Öldürebildikleri organik her şeyi yerler. Kara ejderler büyüdükçe kabukları daha da hafifler. Çoğu antik kara ejderlerin neredeyse mor bir rengi vardır.

##### Diyet
bir kara ejder diyetinin içerisinde balıklar, yumuşakçalar, diğer su canlıları ve 
karasal hayvanlardan edinebildikleri kırmızı et vardır.

#### Sosyoloji
Kara ejderler genelde, diğer kromatik ejderlere ve [[Gümüş ejderler|gümüş ejderlere]] karşı antipatiktir, ancak  çoğu [[metalik ejderler|metalik ejderlere]] karşı açıkça nefret doludurlar.

##### Popüler kültür
[[Yosun Ejder Şövalyeleri|Yosun Ejder Şövalyeleri'nin]] ikonasında, bir zamanlar [[Doronsûn]] bölgesinde yaşamış olan efsanevi kara ejder [[Cherganenth|Cherganenth'in]] tasviri bulunur.

# Bölüm VI: Elemental varlıklar
# Bölüm VII: Feyler
# Bölüm VIII: Yekler
# Bölüm VIIII: Humanoidler
# Bölüm VV: Canavarlar
# Bölüm VVI: Meyitler
**Meyit**, bir zamanlar yaşayan ancak doğaüstü güçler veya büyüler tarafından tekrar canlandırılmış varlıklardır. Bazı panteonlar meyitleri hizmetkârları olarak kullanır.

Meyitler yaşayanlara oldukça zararlı olan bir çok etkiye dayanıklıdırlar. Zihni etkileyen etkilere, zehire, uyku etkilerine, paralize, sersemletmeye, hastalığa ve ölüm etkilerine karşı bağışıklıkları vardır. Ayrıca onların yaşam enerjileri hiçbir şekilde emilemez.

## Meyitlerin kökeni
Canlıların meyit olabilmesinin altı farklı yolu vardır:

### Amaçları doğrultusunda ve kendi isteğiyle yeniden canlanmak
Yaşayan bir varlık kendi isteği doğrultusunda yeniden canlanabilir. Çoğu durumda varlık karakter skalasında kötü tarafa yatkındır, ancak bu her zaman geçerli değildir. Diğer başka nedenler ise yaşlılık nedeniyle ölümden korkma, ağır yaralar yüzünden ölümden korkma veya güce olan aşk olabilir.

### Minyonlar
Hizmetkârlığı amaçlanarak bir minyon olması için yaratılabilir. Akılsız minyonlar kötücül büyücüler tarafından koruma olmaları için çağırılabilir.

### Gaddarlık yol açabilir
Kişinin yarattığı vahşet ve gaddarlık onu bir meyite dönüştürebilir. Bu eylem için gereken boyut veya özellik tamamiyle rastgeledir, ancak alışılmamış değildir.

### Bitmemiş iş
Bazı varlıklar, önemli işlerini tamamlamadan canlarından olabilirler. Bu noktada bunların içinden bazıları tekrar hayata gelir. Gaddarlık ile aynı şekildedir, onlar da hatalarını düzeltmeleri için dünyaya tekrar getirilebilirler.

### Kara lanet
Kötü güçler kişileri kendi ordularına katmak için lanetleyebilir. Bu eylem zamanın her noktasında rastgele veya rastgele olmadan; her saniye, her dakika ve her saat gerçekleşebilir.

### Başka bir meyit tarafından açılan yaralardan ölüm
Başka bir meyit tarafından açılan yara büyülü veya güçlü iyileştirmeler tarafından iyileşmez ise, ve ölüm günü gelirse kişi meyite dönüşür. Bu dönüşümü kullanan en popüler meyit vampirlerdir.

## Çeşitleri nelerdir?
Meyitlerin pek çok farklı çeşidi vardır. Bunlardan bazıları humanoidlere benzerken bazıları ise hiçbir şeye benzemeyen korkunç varlıklardır.

# Bölüm VVII: Konstrüktler
