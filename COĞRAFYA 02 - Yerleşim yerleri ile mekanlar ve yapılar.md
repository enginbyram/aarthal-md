# Bölüm I: Gerçek dünya ekistiği Aarthal evreninde nasıl işler?
**Ekistik**(veya **İmar planlaması**), insanların yaşadığı mekanların genelini kapsayan bilim dalıdır. Bu mekan kavramının içerisinde; bölgesel elemanlar, şehirler, toplum planları ve yaşam alanları da bulunabilir. Basitçe, toplum olarak yaşayan her canlı grubunun bulunduğu alanda ekistik bilim dalı mevcuttur. 

Aarthal evreninde **ekistik** kavramı basite indirgenerek, ancak orjinalinden de pek şaşılmayarak kullanılacaktır. Örnek vermek gerekirse, gerçek hayatta *Doxiadis*, kaos içerisinde yaşamamak için yaşam şeklimizi organize etmemiz gerektiğini düşünmüş ve anthropos'dan(birey) ecumenopolis'e(global şehir) kadar insan yerleşimlerini sıralamış ve planlamıştır. Sonuç olarak aşağıda görülebilecek bir tabloyu ortaya çıkarmıştır:

Tip|Popülasyon
-|-
Anthropos(birey)|1
Oda|2
Ev|5
Mezra|40
Küçük mahalle|250
Kasaba|1.500
Küçük bir polis(kent)|10.000
Polis(şehir)|75.000
Küçük bir metropolis|500.000
Metropolis|4 milyon
Küçük bir megalopolis|25 milyon
Megalopolis|150 milyon
Küçük bir eperopolis|750 milyon
Eperopolis|7.5 milyar
Ecumenopolis|50 milyon

Ancak yukarıda görülen şekliyle bunu Aarthal evreninde uyguladığımızda sağlıklı bir sonuç elde edemeyiz, çünkü evren ne kadar büyüler ve gerçek hayattan uzak yaratıklarla dolu olursa olsun, hala orta çağ atmosferine sahip olmaktadır. *Doxiadis* 1968 yılında yaşamış bir insan olarak Ecumenopolis'lerin ortaya çıkmasını 2100 yılında olacağı kanısına varmıştır ancak şuan bu yazıyı yazdığımda 2022 yılında olmamıza rağmen insan nüfüsunun toplamı yeni yeni bir eperopolis olmuştur.

Bu nedenden ötürü Aarthal evreninde bu tablo ile birazcık oynarak farklı ancak çok da acayip olmayan bir sistem ortaya çıkarabiliriz. Bu sistemde Mezra'ya kadar olan yerleşkeleri **mekanlar ve yapılar** kategorisine koyup, kalanını **yerleşim yerleri** kategorisinde alt kategorilere bölebiliriz. Ayrıca evrenimizin nüfusu pek de fazla olmamasından sebebiyetle popülasyon yapıları ile hafifçe oynayarak evren içerisinde realizm yakalayabiliriz. Böylece ortaya aşağıdaki gibi bir sonuç çıkacaktır:

Tip|Popülasyon
-|-
Mekanlar ve yapılar*|0 - 40
Mezra veya koloni|41 - 250
Küçük mahalle veya köy|251 - 1.000
Kasaba|1.001 - 5.500
Kent|5.501 - 8.000
Polis veya şehir|8.001 - 20.000
Metropolis|20.001+
 <small>* *Mekanlar ve yapıların kendisi bir kategoridir. Diğerleri yerleşim yerleri kategorisi içerisinde yer alacaktır.*</small>

# Bölüm II: Yerleşim yerleri
> [...]Bir ejderdoğan ve mithral elfi, cüceler tarafından yetiştirilmiş pegasuslarının üstünde uçarken ufukta bir ışık zerresi görürler. Bu gördükleri aslında Arbor'un devasa duvarlarıyken, zerreden çok farklı olarak heybetli ve şöhreti geniştir[...]
> - Yeni Serüvenciler için Aarthal

Köyler, kasabalar, kentler ve köylerin hepsi **yerleşim yerleri** kategorisine girer. Onlar birer güvenli cep bölgeler olmakla birlikte maceracıların rahatlıkla dinlenebileceği, erzaklarını satın alabileceği ve yeni maceralar bulabileceği yerlerdir. Aarthal evreninde dağınık olarak yüzlerce farklı yerleşim yeri bulunur. Bir yerin yerleşim yeri sayılabilmesi için aşağıda sıralanacak bütün koşulları sağlaması gerekir:

* 40'dan fazla kişinin o bölgede yaşaması(yukarıda bulunan tabloya göz atın)
* Hayali veya gerçek sınırları olması
* [[COĞRAFYA 01 - Genel bilgiler; Süperkıtalar, Takımkıtalar, Kıtalar; Karaderinlik ve Bölgeler#Bölüm V Bölgeler nedir neden varlar|Bir bölgeden]] küçük sınırları olması
* Bu sınırlar içerisinde birden fazla yapıya sahip olması, en az bir yapı grubunun olması
* En az iki farklı türde yapı olması(örnek olarak bir mesken ve bir de ticari yapı)
* Sıradan bir yer olmamalı, kendine has özellikleri ve karakteri olmalı

Eğer yukarıda sıralanan bütün koşullar gerçekleşiyor ise burası bir yerleşim yeridir; ve bu sayfa içerisinde, uygun görülen başlığı altında yer almalıdır.

## A: Metropolis
### Arbor
**Arbor**(okunuşu: / ɑrbɔr /), bir diğer adıyla **Düşmeyen Şehir** ve **Gylfindor'un Kalbi**, Gylfindor'un en gelişmiş, en kalabalık; multikültürel ve kozmopolitan şehridir. Arbor, çoğu insan için Batı Aarthal'ın en medeni şehri olarak düşünülür.

#### Etimoloji
Şehir ilk başta *Arigghbor* olarak adlandırılmıştır, ki bu da Antik Cantia dilinden bir kelimedir. Arbor ismi ise şimdilerde kaybolmuş bir dil olan Yeni Cantia dilindeki ismidir.

Antik Cantia dili, konuşanları Gylfindor'a geldikten sonra zamanla değişmiş, sadeleşmiş ve başka dillerden etkilenmiştir. Böylece ortaya Yeni Cantia dili çıkmıştır. Lakin sonrasında farklı toplumların şehre dolması ile Cantia dilinin kullanımı yavaş yavaş sönmüş, artık konuşanı bile kalmamıştır. Bu nedenle, Arbor kelimesinin ne anlama geldiği bilinmiyordur.

#### Tarih
Antik zamanlarda, elfler ve cüceler tarafından, Arbor şehri etrafında pek çok yapı inşa edilmiştir, fakat bunların çok azı ayakta kalmayı başarabilmiştir. Drowlar karaderinlik'e inmeden önce, cüceler ve elflerin arası bozulmamışken; birlikte çalışmış ve Tepealtı gibi pek çok yerleşkeye imza atmışlardır.

##### İnsan göçleri
Kuzey Aarthal'ın donmasıyla birlikte güneye göç eden Cantia'lılar, Gylfindor'a geldiklerinde kuzeyin buzlu fırtınalarına bile dayanabilen yapılar yapmakta usta olan mimarlarına, şehrin surlarını ve Tepehisar'ı yaptırdılar. Ancak efsaneye göre, teknolojinin gizli kalması için dönemin efsanevi hükümdarı Eodwinghá'geil ustaların hepsinin öldürülmesini emreder. Bu nedenle surların nasıl yapıldığı hala bilinmemektedir.

#### Yönetim
Royne İmparatorluğu'nun yıkılışından sonra, şehrin nüfuslu ailelerinden Brennen'lar tarafından yönetilmeye başlandı. Selûne'ye sadık olan II Gradosh, yönetimin Selûnit kilisesi ile yönetimini paylaştı. Böylece Royne'da olduğu gibi Arbor Krallığı'nda da hem kilise ordusu, hem de devletin ordusu bir oldu.

##### Semtleri
Arbor içerisinde 5 farklı semt, veya bölge vardır. Bunlar idari bölgeler, ticari bölgeler veya özel yerleşkeler gibi ayrılabilir: 

Tepehisar semti, Arbor'un kuzey tepesinde bulunan bir kale yerleşkesidir. Etrafı surlarla çevrili; burjuvanın ve yönetici kısmın yaşadığı; kamusal binaların bulunduğu semttir.

Eskikapı, şehrin eski kapısının bulunduğu nokta olup, Arbor'un zeminini oluşturan semttir. Sonradan şehir büyüdükçe kapının kendisi iç kısımda kalmıştır. Kuzeyinde Edwin'e bakan limanı, güneyinde ise surların olduğu giriş kapısı bulunur. Genellikle dükkanlar ve diğer ticari işletmelerin bulunduğu yerdir.

Akademi semtinde, Arbor Kütüphanesi'nin de içinde bulundu Arbor Akademisi vardır. Her türlü akademik araç gereçler, Büyü dükkanları bu semtte kolayca bulunabilir.

Selûnar bölgesinde yaşam alanları ve Ay Kilisesi yer alır. Lağım ise Arbor'un en düşük sınıfının yaşadığı yere denir.

### Quanti
**Quanti**, veya **Otağşehir** ve **Alghârilerin Sarayı**, büyük nüfusu ile Batı Aarthal'ın metropollerinden ve ticaret merkezlerinden bir tanesidir. Sahil kesiminde olmaması ve etrafında herhangi bir nehrin var olmaması ticaret kapasitesini düşürmemiştir. Bunun sebebi ulaşılabilir düzlükleridir. Şehrin kapılarından çıkan ana yolları sık sık devriyeler tarafından kontrol edilir. Kuzeydoğu'nun zengin metal yatakları sayesinde metal ticareti önemli bir rol oynar. Batısındaki yoldan Ghaskeena'ya ulaşılabilirken kuzeyindeki yoldan Yoron'a ulaşılabilir. Alghâri Hanlığı'nın merkezidir.

Quanti, ay elflerinin dilinde *Kuzeyden gelen misafirler* olarak çevirilir.

#### Coğrafya
Quantinin bulunduğu topraklar öncelerinde ay elflerinin yerleşim yerlerinden Mallenhanna'ya ev sahipliği yapardı. Kuzeyden gelen göçler ile birlikte buraya yerleşen insanlar buralarda toprağı işleyip gelişmiş bir tarım topluluğunu oluşturdu. Quanti ismi ise ay elflerinin buraya yerleşen insanlara verdiği isim olduğu bilinir.

##### Toprak yapısı
Batı Aarthal'ın çok da özel olmayan bu toprakları Alghârilerin gelişiyle birlikte uzun süre kullanılmamıştır. Yer yer kurak bölgeleri olsa da tarıma elverişli arazisi oldukça fazladır, ancak nüfusu olan 344 bin civarı popülasyonu tek başına doyurabilecek hasat çıkmaz.

#### Yönetim
Quanti Alghâran Hanlığı tarafından yönetilir, ve şehrin başında aynı zamanda hanlığın da başı olan Dogulay Han bulunur. Şehrin idaresi, Quanti'nin merkezinde yer alan '''Işıktepe''' semtindeki '''Tonguzkule'den''' yapılır. Dogulay Han'ın yanında herhangi bir meclis veya cemiyet bulunmaz. Bunun yerine onun altında bulunan ve her semte özel olarak atanan '''valiler''' bulunur. Bu valiler ise onların emirlerinde birden çok yardımcı bulundurur. Bu yardımcılara ise tayıncılar olarak bilinir. bu tayıncılar üst sınıf ailelerden seçilip özel olarak yetiştirilirler. Böylece kendilerine has bir ekol oluştururlar.

##### Düzen ve hukuk
Yasalar, Tayıncılar tarafından gözetilir. Onlar hem yasama organıdır, hem de idari birimdirler. İçlerindeki her duygu yok edildiği üzere yargıları sadece ve sadece rasyonel düşüncelerdir.

Düzen ise Alghâran Hanlığı'nın şehir birlikleri muhafızlar tarafından korunur. Bu muhafızların piyadeleri genellikle standart üretim kısa kılıç, mızrak ve küçük boy kalkan taşır. Büyücülerin sayısı azdır, ancak varolanlarının büyü listesinde envai çeşit '''yıldırım''' '''büyüleri''' bulunur; okçularda ise uzunyay ve kısakılıç bulunur. Şehrin içerisinde atlı birlikter nadirdir. Atlı birliklerin çoğunluğu dışarıdaki yollarda devriye gezer.

Gangadiyan sürücüleri atlı birlikler ile birlikte devriyeye çıktıkları görülmüştür. Ancak her birlikte en fazla iki tane olması gerekir. Bunun nedeni gangadiyanların popülasyonunun fazla olmamasıdır.

##### Suç
Quanti'de suç ağır cezalar ile yargılanır. En büyük suçlardan birisi cinayet, ikincisi ise hanlığın mallarına zarardır. Bu suçlar '''çifte ölüm''' denilen bir ceza ile yargılanır. Bu cezada, kişi asılarak öldürülür, sonrasında tekrar hayat döndürülür; ve ateşe verilerek tekrar öldürülür.

Quanti içerisinde Hırsız Loncası bulunur. Lonca, tarih boyunca onlarca kez yok edilmeye çalışılmıştır ancak kesin başarı hiçbir zaman gelmemiştir.

#### Semtler
Quanti, duvarlarının içindeki merkez alanına yoğunlaşmıştır, ancak Royne İmparatorluğu'nun yıkılış yılı 837 ile birlikte şehre gelen mülteciler nedeniyle şehrin duvarları taşılmış, dışına doğru büyüme gerçekleşmeye başlamıştır.

Market, Quanti'nin duvar içerisindeki güney kısmına denilen semttir. Bu semt genellikle alışveriş için kullanılır. Bu nedenle dükkanlar ve pazar yerleri buraya yoğunlaşmıştır. Ancak orta-sınıf vatandaşlar ve tüccarlar bu bölgede ev sahibidir. Bunun nedeni iş yerlerine yakın olması aynı zamanda barınma ücretlerinin yerinde olmasıdır.

Işıktepe şehrin idari semtidir. Burjuva sınıf bu semtte oturur. Bürokratlar bu semtte çalışır ve her türlü diplomatik konvoy bu semtte gecelerini geçirir. Şehrin en lüks dükkanları ve eğlence mekanları buradadır. Semtin etrafında yer alan muhafızlar Işıktepeye yabancıların girmesine izin vermezler.

Kuzeykapısı Quanti'nin en düşük sınıf halkının yaşadığı semttir. Her türlü eğlence merkezi burada bulunabilir, ayrıca bir çok dükkan da burada vardır; ancak lüks değildir, hatta lüksten oldukça uzaktır. Lakin suç sayılabilecek her türlü mal ve hizmet burada bulunabilir.

Çoğunlukla geçimini rahat sürdüremeyen halk burada yaşar, ancak duvarların dışından daha iyi bir pozisyondadır.

Duvarların dışına belirli bir semt adı verilmemiştir. Buralar genellikle çamur ve pislik doludur. Bu kesimde hayat gerçekten zordur. Ortalama bir şehrin kenar mahallesinin kenar mahallesi kadar tedirgin edici olabilir. Fakat şehrin çoğu temel ihtiyacı buradaki kişiler tarafından üretilir. Kuzeydoğudaki madenler buradaki kişiler tarafından çıkarılır. Doğudaki tarım arazileri buradaki kişiler tarafından işlenir. Fakat onlar bu yararlardan duvarın içindekiler kadar fazla yararlanamazlar.

Burada yaşayanların çoğunluğu mültecidir veya kökeni eski mültecilerden gelir. Bu kesimde Alghâri görmek çok nadir olmamakla birlikte normal de değildir.

### Tal-Haib
> [...]Tal-Haib'i bir karınca kadar umursamıyorum. birbirine dolanmış entrikalarla dolu, sadece güçlülerin kazançlı çıktığı bir yer[...]
> - <small>Gormann "Karazümrüt" Daran, Örsbaşı Başbüyücüsü</small>

**Tal-Haib**(''okunuşu:'' / tɑ:lhʌi:b / ), Kehram Çölü'nün büyük bir şehridir. varlığı süresince, Batı Aarthal'ın en büyük şehirlerinden biri olmuştur. Hagshib-en grubunun bilindik üyelerinden Aliq Man-Shawa'nın memleketidir.

#### Coğrafya
Tal-Haib Kehram Çölü'nün batısında, Sonsuz Deniz ile karanın birleştiği kıyı kesimini kucaklar ve şehre doğal bir liman oluşturur. Uzun Deve Yolu Tal-Haib'in içinden geçip kuzeye, Gylfindor'daki Likopea şehrine bağlanır. Böylece ticaret, şehrin içerisinden kesintisiz akar. Metropol devasadır. Kuzeyden güneye neredeyse dokuz kilometrelik, batıdan doğuya ise aşağı yukarı dört kilometrelik bir alanı kapsar.

##### Mimari
Tal-Haib'in geniş tarihinden dolayı, ayrıca şehrin en az on iki kere yangınlar veya diğer uğursuzluklar dolayısıyla kül olması nedeniyle, eski yapıların çoğu tekrar yapılmış, veya yeni olanlarıyla birleştirilmiştir. Kimseler şehirde gezerken antik arasokaklar, odalar veya farklı yapılar bulabilir.

#### Yönetim
Tal-Haib, antik tarihi boyunca geniş çeşitlilikte liderler tarafından yönetildi. Kuruluşundan itibaren liderleri **syl-paşa**(**halife** de denir) olur, ancak çoğu sadece isimleriyle kalır. Çünkü asıl güç syl-paşaların vezirlerindeydi. Syl-paşaların altında sultanlar olur, bu kişiler de vesayetleri yönetir. Her sabbanın liderine **sabbalat** denir, ve drudachları da **drûzir** isimli kişiler direkte eder, bunlar Tal-Haib'in yönetim piramitinin en alt kısmındaki kişiler olurlar. 

1039EÇ yılında Aqwan el Khal bir darbe düzenleyerek ve Tal-Haib'in tüm kontrolünü ele geçirdi. Syl-paşa, ne vezir ne de meclis bıraktı. Diktatörlük ile yönetti.

##### Ordu
Tal-Haib'in güvenlik kolları **memşeyhlerdir**. Bu muhafızların görevi, yasalara uymayan herkesi tutuklamak ve şüphelileri sorgulamaktır. Tipik bir memşî(memşeyh) pala tutar ve deri zırh giyer. Zengin büyü kültürü ile aralarında büyücüleri normaldir.

1029EÇ yılında şehir 12,000 memşî barındırırdı. Diğer şehirlerin standartının iki katı kadar olsa bile, bu sayı Tal-Haib için yeterli değildi.

Syl-paşa ordusunun toplamı: şehirde konuşlanmış 7,500 asker, ve 2,000 kişiye yakın denizcileriyle geniş bir filo.

Zengin burjuva, bunların içinde syl-paşa da vardır, yüksek sayıda silahlı özel muhafızlar tutmuştur. Ortalama 15,000 civarında savaşçı şehirde barınırdı. Asıl ordu da eklenince bu sayı daha da artmaktadır.

###### Defans
Şehrin Ejder Çağı'na kadar duvarları yoktu. Sonradan bölgeyi fetheden Royne İmparatorluğu şehre surlar çekmiştir. Fakat, surlar olmasa dahi, şehrin devasa boyutu nedeniyle kuşatmaya tutulması oldukça zor olurdu. Sonrasında, şehir **sabban** ve **drudach** denilen, duvarlarla bölünmüş minik mahalleler şeklinde olduğundan, orduların şehrin derinliklerine kadar inmeleri neredeyse imkansız olurdu.

##### Adalet
Şehir adalet organını Palanthar'ın kilisesinden ve onların hakimlerinden sağlar. İki seviyeli yasama sistemi vardır: Vezirlerin yargılama bölgesi bütün vesayetleri kapsar, ve sulh hakimleri ise sabbanların içine çalışırdı. Anachtyr'in etkisi gözle görülürdü. Her mahkeme binasında en az 1 tane Palanthar'ın rahiplerinden bulunur.

##### Drudach, Sabban ve Vesayetler
Tal-Haib, **drudach sistemi** denilen bir şekilde kurulmuştur; birbirlerine kenetlenmiş minik tuğla duvarlarla çevrilmiş mahallelerdir. Bütün drudachlar 2 ilâ 5'li gruplara toplanır, bunlara da **sabban** denir, bunlar da **vesayet** isimli gruplara toplanır. Tal-Haib, 17 **vesayete**, 53 **sabbana**, ve 166 **drudacha** bölünmüştür.

drudach'ların koşulları, şehrin zengin muritlerinden fakir bölgelerine göre değişir. Üst-sınıf bölgelerde sınır duvarları güzel rünler veya kazımalarla işlenmiş olabilir, aynı şekilde daha durumu kötü olan bölgelerdeki drudachların duvarları çamur ve pislikle kaplı olabilir. Daha düşük-sınıf bölgelerde ise duvarlar yerine *postament* kullanılır.

Yabancılar için göz korkutucu olsa da, yerlilerin çoğu nadiren kendi sabbanlarından ayrılırlar. Her duvarlarla ayrılmış bir sabbanın ortalam boyutu 215 akredir, ve 3,600 nüfusu vardır. Her biri ayrı bir şehir gibi işler -kendilerine has su kaynakları, muhafızları, marketleri vardır.

#### Ticaret
Tal-Haib'de, istediği şeyi arayan kimseler eğer yeterli miktarda paraları varsa her şeyi bulabilirler. Bölgenin -ve hatta Batı Aarthal'ın önemli ticaret noktalarından biri durumunda olduğu üzere, ticaret kapasitesi oldukça geniştir. Kara market oldukça canlıdır. memşeyhler görmemezlikten gelmeye çalışırlar.

## B: Şehir veya polis
### Örsbaşı
**Örsbaşı**, diğer adıyla **Kapı**, Gylfindor'un doğusundaki Almora Tepeleri ile Gal'mora Tepeleri arasında yer alan bir şehirdir. Kerham Çölü ile Algâri Düzlükleri arasında mekik dokuyan maceracılar, tüccarlar ve diğerleri için bir kervansaray görevi görür. Tarihi boyunca uluslararası ilişkilerde nötr bir yaklaşım sergilerken, 944 yılında Sildoran Cemiyeti'ne katılmıştır.

Barışı sağlayan çelikmuhafızlar ve onlarla birlikte sahada görev yapan alevyumruk paralı askerleri şehri güvende tutar. Yabancılara ve onların kültürlerine karşı toleranslı bir yönetimi vardır. Zengin tüccarlar da olsa, fakir mülteciler de olsa gelenlere kucak açarlar.

#### Yönetim
Sildoran Cemiyeti'ne bağlı olan bu şehrin yerel yönetim organı Dörtlü Meclis'tir. Vatandaşlar tarafından seçilen bu dört kişi Sildoran Cemiyeti'nin merkezine, Işıkmızrak'a gidip şehirlerini temsil eder. Bu kişiler ölene kadar, veya emekli olmak istedikleri döneme kadar temsilci pozisyonunda kalırlar.

##### Yapılar
- Arkadaşlar Yolu: Örsbaşı kapısının yakınında olan bir tavernadır.
- Greek'in Yeri: Şehirin hemen dışında kalan bir ahır, aynı zamanda fayton durağı olarak da kullanılan bir yer.
- Kızıl Goblin Tavernası: Üç Cadde semtinde bulunan merkezi bir tavernadır.

### Işıkmızrak
Işıkmızrak, Sonsuz Deniz kıyısındaki Mızrak Tepesi'nin etrafına ve üstünde durur. Sihirveba sırasında neredeyse yok olmuş, ancak Sildoran Cemiyeti'nin gelişiyle şehir tekrar inşa edilmiştir. Lathlander'in Güneşi olarak bilinen şehir Gylfindor'un büyük şehirlerindendir.

#### Tarih
Şehir İkinci Çağ öncesinde, 801 yılında gerçekleşen Caen'in Gazabı sırasında neredeyse yerle bir olmuştur. Sildoran Cemiyeti'nin gelişiyle birlikte hem şehir tekrar inşa edilmiş, hem de mızrak tepesi'nin üstüne devasa bir Güneşi Kucaklayan Kadın heykeli dikilmiştir.

### Nefeos
Nefeos, Birinci Çağ sırasında kurulmuş bir Magean şehri. Gylfindor bölgesinin güney-batı sahillerinden Troll Körfezi'nde yer alır. Şehir çeşitli saldırılar ve yağmalar görmüş olsa bile ayaktadır, ve Gylfindor'un önemli ticaret merkezlerinden biri sayılır. Etrafında bulunan mermer ocakları nedeniyle şehir mimarisinde mermer çokça kullanılır. Mermerbahçe adı verilen şehrin önemli noktası bunun bir örneğidir.

Vatandaşlar çoğunlukla Şans tanrıçasına ve Palanthar'a ibadet ederler. 940 yılında gördüğü Arbor Demir Savaşı nedeniyle şehir uzun süre yenilenme dönemine girmiştir.

### Lath
**Lath**, Lathia bölgesinin kuzey kısmında bulunur. Çekici liman kenti, bir çok maceracı ve gezgini olağanüstü manzaraları ve turistik cazibe merkezleri sayesinde kendine çeker. Ayrıca Batıya yelken açmak isteyen denizciler için en kullanışlı liman da burada yer almaktadır. Eski çağlardan kalma antik binalara da sahiplik eden bu Liman Şehri, Lathia bölgesindeki en gözde tatil yerlerinden biri.

Yönetimde Lath Hanedanlığı tarafından Kral Magnus Lath tarafından yönetilen bu şehir konumu nedeniyle nispeten az savaş görmüş olsa da zaman zaman Deniz Yağmacıları tarafından rahatsız edilebilmektedir.

Ekonomik olarak ada ülkesi olmanın vermiş olduğu egzotik balıkların yanında, Büyük Teim Ormanı sayesinde Kereste mobilya üretiminde de önde gelen şehirlerdendir. Ünlü odunculuk kitabını yazan Carl Eweryn bu şehirde doğmuştur.

Kuzeyinde Sonsuz Deniz, güneyinde Teim Ormanı, doğusunda ana kara üzerindeki Tal-Haib şehri vardır.
## C: Kent
### Anore
Anore(okunuşu: / ɑnɔ:re / ), Doronsûn içerisindeki Hewa ile Âreyn ırmaklarının birleştiği yere kurulmuştur. Güneyinde Nëna, kuzeyinde ise Kehram Çölü yer alır. Elflerin Feydiyarı'ndan geldiklerinde yerleştikleri en eski yerleşim yerlerinden biridir. Şehrin hemen yakınlarında Selûne’nin en eski tapınaklarından biri olan Anor Íthil bulunur. Rivayete göre burası aynı zamanda tanrıça Selûne'nin, kutsal ağaç Kamasylve'yi kutsadığı yerdir. Lakin ağaç İkinci Çağ sırasında yok olunca yerine bu tapınak inşa edilmiştir.

Seçimli monarşi ile yönetilen şehrin şu anki hükümdarı, Kraliçe Lyrei'dir. Şehri, Nëna şehrinden ayıran en önemli özelliği elfler için askeri eğitim ve ordu merkezinin burası olmasıdır.

### Gywin
**Gywin**, Lathia bölgesinin güney kısmında bulunan, gelişmiş hayvancılık ve tarım endüstrileriyle ünlü bir şehirdir. Eskiden mahsul yetiştiriciliği ve arıcılık ana gelir kaynakları iken, doğudaki elfler ile ticaret başladıktan sonra bitki yetiştiriciliği ve simya da yaygın bir ticaret haline geldi.

Armasında iki zeytin dalı bulunan bu şehir, bölgedeki en iyi zeytinleri üretmesiyle meşhurdur. Özellikle siyah zeytin üretiminde Batı Aarthal içerisinde bir üne sahiptir.

Gywin tarihinde barışçıl bir yaşam sürmüştür. Turian hanedanlığı tarafından yönetilmektedir. Ancak şu sıralar, ölen kral Reg Turian(halk arasında _Siksiz Reg_) arkasında erkek bir varis bırakmadığından, kralın kuzeni Tompkin ve kralın kızı Mathilda’nın eşi Lath hanedanlığından Theon Lath arasında bir taht kavgası yaşanmaktadır.

### Altınova
Altınova, Kuzeyinde Fırtına Tepeleri'nden hemen sonra gelen Kehram Çölü'ne girmeden önceki son duraktır. Hikmet Abdul önderliğinde, Altınova Tüccarlar Birliği tarafından yönetilen bu şehir, Royne İmparatorluğunun yıkılışından sonra Çöl Haydutlarının saldırılarına maruz kalmıştır. Bu saldırılar sonucunda Tüccarlar Birliği Dağılmış ve Hikmet Abdul esir düşmüştür. Şehri korumak isteyen halk kendi aralarında Altınova Özgürlük Savaşçıları isimli birliği kurmuştur. 

#### Ekonomi
Altınova, Gylfindor bölgesi için Güneye açılan kapı gibidir. Çölden gelen kervan yolu bu şehirden geçerek Kuzeye ilerler, bu nedenle ticaret açısından zengin bir şehirdir. Bunun yanında Altınova, Kehram Çölü altın madenlerinden de bir kazanç elde etmekteydi. Ancak şehrin şu anki çalkantılı durumu sebebiyle madenler kapatıldı.

Ulaşım aracı olarak çöl sıcağına ayak uydurabilen develer ile seyahat ederler.

#### Halk
Altınova hep özgürlüğüne düşkün ve ticarete atılmak isteyenler için bir durak noktası olmuştur. Her türden ırkın bulunduğu bu şehir zamanla bu kültürü harmanlayıp kendi kültürünü doğurmuştur bunun dışında yerli halk Melez tenli çöl insanlarından oluşur.

## D: Kasaba
### Gılgançörek
**Gılgançörek**, Gılgançörek ormanı içerisinde yer alan bir kasabadır. Gylfindor bölgesinde yer alır. Arbor şehrine bağlı olup, şehrin hemen güneyinde kalır. Gılgan meyvesinden yapılan Gılgançörekleri ile meşhurdur.

## F: Köy
### Denizışığı
**Denizışığı**, Işıkmızrak’ın kuzeyinde Samynia’nın güneyinde bulunan bir sahil kasabasıdır. Geçiminin büyük kısmını balıkçılık ve odunculuk ile sağlar. Çoğunluğunu insanlar oluşturur. Şehir konseyi tarafından yönetilir. 6 kişilik konsey şehrin 6 farklı ihtiyacına odaklı olarak çalışır. Denize yakın olduğu için iklimi daha çok maki ağaçları ve küçük çalılardır. Sune ve Umberlee’ye inanç duyarlar. Şehrin en önemli noktası kuzey tepesindeki ulu söğüttür.

## E: Mezra veya koloni
# Bölüm III: Mekanlar ve yapılar
**Mekanlar ve yapılar**, en fazla 40 kişinin yaşadığı tek başına yapılara denir. Bir yerleşim yeri kadar büyük ve birden fazla grubu yoktur. Ancak yine onlar gibi kendine has özellikleri bulunur. Ayrıca sınırları, bir yerleşim yeri kadar komplike değil, kendi gerçek sınırları kadardır. Bir yerin mekanlar ve yapılar kategorisine girebilmesi için aşağıdaki koşullları gerçekleştirmesi gerekir:

* En fazla 40 kişinin yaşıyor olması
* Bir yapı grubunun içerisinde olabilir veya olmayabilir, fakat grubun diğer üyelerinden ayrımı yapılabilecek özelliklere sahip olması
* Sıradan olmamalı, kendine has özelliklere sahip olması
* Duvarlı veya duvarsız, en az bir odası/odalık sınırları olması 
* İçerisinde farklı yapı türü özelliklerine ait odacıklar olabilir, ancak genel açıdan tek bir yapı türüne sahip olması

Eğer yukarıdaki koşulları karşılıyor ise, mekanlar ve yapılar kategorisinin altında yer almalıdır.

## A: Tapınaklar
**Tapınak**, **ibadethane** ya da **mabet**; yüce bir varlığa tapınılan ve bazı diğer dinî ritüellerin gerçekleştirildiği kutsal yapı. Dini terminolojide _tapınak_, herhangi bir dinî inanç, gelenek veya akımın dinî uygulamalar, âdetler, ibadetler ve ritüeller için yapılan, çoğunlukla _kutsal_ kabul edilen yapıdır. Tapınaklar çok çeşitli olabildiği gibi dinden dine büyük farklılıklar gösterir. Bağlı olduğu din ve ibadetlere göre tapınaklar hem yapısal hem de anlamsal açıdan farklı olabilirler.

### Hagshib-en
**Hagshib-en**, veya ortak dilde **Fildişi Tapınağı**, Kehram Çölü'nde bulunan bir tapınaktır.

## B: Meskenler
**Ev**, içinde kişilerin yaşadığı, çevresi duvarlarla çevrili, odalara bölünmüş, kendine ait çatısı ve bazen de bahçesi olan ahşap, toprak veya betonarme yapıdır.

### Wadiyr Malikanesi
**Wadiyr Malikanesi**, Quanti şehrinin zengin semti **Işıktepe'de** olan _Awarell Tepesi'nde_ bulunur. İkinci Çağ ile birlikte Altınova Özgürlük Savaşçıları tarafından kullanılmaya başlanmıştır.

### Söğüttepe Malikanesi
Söğüttepe Malikanesi, Örsbaşı kentinde bulunan eski bir malikane. Uzun yıllardan beri kullanılmayan malikane Örsbaşı'nın en eski yerleşim yeridir. Celtigar ailesine aittir. İçinde aile bireylerinin ruhları dolaşır.

Üç katlı, ilk katı taş üst katları tahta olan Söğüttepe Malikanesi, ismini aldığı Söğüttepe'nin en yüksek yerine yapılmıştır. Şehrin her kesimini görebilen bu malikane yıllarca süren bakımsızlığı nedeniyle oldukça yaşlı gözükür. Aynı ismi taşıyan semt bu malikanenin etrafından büyümüştür. Cüceler tarafından inşaa edilmesi sebebiyle şehrin diğer yapılarından farklıdır.

Örsbaşı'nı kuran üç aileden birisi Celtigar ailesi idi. Aslen Helmskrag'lı olan bu aile, şehirde kalıcı olabilmek adına malikaneyi yine Helmskrag'dan getirttikleri cüce işçiler ile inşaa ettirdi. Malikanenin taştan yapılmış ilk katında kullanılmış taş işçiliği onların kökenlerini temsil etmek üzere tasarlanmıştı. Ailelerinin arması, Örsbaşı arması ve zenginliklerinin geldiği madenlerin sembolleri ile duvarlar ve dış bahçe oldukça süslendi.

Ailenin tek çocuğu olan Baenys, aşkını karizmatik ve iyi yürekli bir ayakkabıcı olan Mica'da buldu. Pek çok kişinin karşı çıkması onları durdurmadı, evlendiler ve iki kız bir erkek çocukları oldu. Neredeyse her gün, ikinci kattaki şöminenin yanında dans ederler, hemen yan oda olan yemek salonunda pek çok mutlu ve eğlenceli kahvaltılar ve akşam yemekleri yerlerdi.

Mica ölümcül bir hastalığa yakalandıktan sonra yataklara düştü, ve çok geçmeden de yaşamını yitirdi. Onun ölümünü atlatmakta güçlük çeken Baenys, günler geçtikçe akli dengesini yitirmeye başladı ve çocuklarıyla hiç ilgilenmedi. Çocuklarının ağlamasından dolayı onları odalarına kitledi, ancak içlerinden en büyüğü Manessa en alt katta olması sebebiyle camdan atlayarak kaçtı. Nadiren de olsa Mica'nın hayaletini görebilen Baenys'in kalan çocukları açlıktan hareket edemez hale geldi.

Evin içinde bütün aile bireylerinin ruhları dolaşır. Örsbaşı yerlileri evin perili olduğunu düşündüklerinden içine girmek istemezler. Evin komşuları evin içerisinden şarkı ve çocuk sesleri geldiğini öne sürer.

940 yılında Talon bu evin içerisinde saklanırken bulunabilir.

## C: Taverna veya Hanlar

### Gılganşenek hanı
**Gılganşenek hanı**, Gılgançörek kasabasında bulunan bir handır. 940 yılının 19 Onyferi ayında Şenekler tarafından satın alınmıştır.

### Sıcak Köz Biraları
Sıcak Köz Biraları, Helmskrag şehrinin en büyük ve en efsanevi tavernalarından biridir. Gulnar ve ailesi tarafından jenerasyonlar boyunca işletilmiştir. Gulnar'ın babası sürecinde sadece bir distileriyken Gulnar'ın başa geçmesiyle birlikte hem distileri hem de bir tavernaya evrilmiştir. O zamandan beri Helmskrag ve etrafının bildiği ünlü eğlence yerlerinden biri olmuştur.

### Esneyen Geçit Hanı
> [...]Arbor'un garip telaşının ortasında; vekillerin, soyluların ve elçilerin laf kavgalarının arasında diğerlerine benzemeyen bir han durur. Tepehisar'dan önce, ve belki de Arbor'un ceddi sayılabilecek yerleşkeden bile önce; bir zindan vardı ki ne zindan. Ve işte, Esneyen Geçit'in hikayesi de bununla birlikte başlar[...]
\  -<small>Jacques, Jacques'in Jurnali</small>

**Esneyen Geçit**, Arbor şehrinin Tepehisar semtinde bulunan bir tavernadır. Maceracıların uğrak mekanı, gezginlerin dinlenme hanıdır. Şenekler gibi pek çok maceracı grupları bu tavernadan görev alır, yardım isteyenlere el uzatır. 3 katlı bu devasa sayilabilecek hanın en üst katından Arbor Krallığı'nın batısındaki Küldüzü görünür, güneyinde büyük Gılgançörek ormanı, kuzeyinde ise Edwin nehri apaçık ortadadır.

158 yılında Halaster isimli bir büyücü, şimdilerde Tepehisar olarak bilinen tepenin doğusuna görkemli kulesini inşa etmiş; cüceler ve kara elfler tarafından kazılmış tünellerde daha güçlü bir büyücü olabilmek için arayışa çıkmıştır. Halaster ve çırakları, buldukları tünelleri daha da ilerletmiş; yerin altına, bir solucan edasıyla kendilerine has nedenlerden dolayı yeni katmanlar açmışlardır. Zaman içerisinde kazılarla birlikte, artık Tepealtı olarak bilinen muazzam büyüklükteki, Batı Aarthal'ın en büyük labirentini oluşturmuştur. Belli bir vakitten sonra Halaster ve çırakları ansızın yer yüzünden silinmiş gibi kaybolmuştur. Onlardan geriye sadece ortaya çıkardıkları devasa yeraltı labirenti kalmıştır.

Çok uzun bir süre Tepealtı, yerin üstünde yaşayanlardan saklı kaldı. Labirente giren maceracılardan hiçbiri geri dönmedi. Tepealtı'nın şöhreti o kadar büyüdü ki, Arbor şehrindeki ölüm cezasına çarptırılan mahkumlar zorla labirente indirildi ve yollarını bulmaları için oraya kapatıldılar.

Bu şöhret iki kişinin gelmesiyle birlikte değişti. Durnam isimli bir savaşçı ve Gornum isimli bir hırsız, indikleri Tepealtı'ndan sağ çıkmayı başarıp, zenginlikler ile geri döndüler. Gornum kendine büyük bir malikane aldı, ancak Durnam'ın daha farklı fikirleri vardı. Durnam emekli oldu ve zindanın girişi olarak bilinen noktadan büyükçe bir arsa satın aldı. Bu arsanın üstüne kocaman bir han inşa etti. Adına da Esneyen Geçit dedi.

## D: Dükkanlar
### Bardus'un Çeliği
Bardus'un Çeliği Helmskrag'da bulunan askeri savaş tehçizatı üreten bir demirci dükkanı. Sahibi Bardus Kızıldiş'in hazırladığı ekipmanlar bulunduğu şehir ve çevresindeki çoğu dükkanda satılır. Dükkan şehrin ikinci katında yer alır. Ticaret sokağı olan batı yolunun en sonunda, Özşenekler dükkanının karşısında bulunur.
