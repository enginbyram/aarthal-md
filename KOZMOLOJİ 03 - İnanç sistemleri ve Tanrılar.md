# Batı Aarthal'da inanç sistemi
**Aarthal** kıtasında bir çok farklı inanç sistemi bulunur. Bunun nedenlerinden bir tanesi kıtanın oldukça geniş bir coğrafyaya sahip olması, ve bu coğrafyanın pek çok yerinde yaşayan toplumların iletişiminin kısıtlı olmasıdır. Bu toplumların bazı kesimleri panteizm ile inançlarını sürdürürken, pek çoğu politeizm ve tek tanrı inancını kendilerinde doğru bulur.

Evrende bulunan ırkların hangi kökene sahip olduğuna göre inançları tahmin edilebilir, veya hangi inanç türüne sahip olduğuna göre hangi kökenden geldikleri oldukça aşikar durabilir. Örneğin [[elf]] veya elf kökeninden gelen ırklar çoğunlukla tanrının bütün evrendeki nesnelerin içerisinde barındığını düşünür. Bu tanrının ismi her toplumda ve dilde farklı olabilir ancak özünde bu tanrının gücü bütün canlı ve cansız her varlığın içerisinde gücünü gösterebilir. [[İnsan]] veya insandan gelen ırklarda ise durum çok farklıdır. Onlar, kolektif yaşama olan aykırılıkları nedeniyle birçok farklı inanç sistemleriyle yaşamışlardır. Bu, ilk başta ''gizemli inançlar'' olarak bilinen, ancak sonradan popülerlik kazanan tek tanrılı dinlerden; birçok farklı coğrafyada ismi değiştirilerek kullanılan [[Aarthalyan panteonları|aarthalyan panteonlarına]] kadar değişebilir.

[[Cüce]] ve [[Yarımlık|yarımlıkların]] inanç sistemleri ise elf veya insanların inanç sistemlerinden pek çok kez etkilenmiştir, fakat kendi, bağlı oldukları geleneklerini kaybetmeden kültürlerine entegre edebilmişlerdir.

## Politeist sistemlerde tanrılar
Çoğu inançta merkezde bir tanrı olur, ve bu tanrının altında çalışan farklı tanrılar bulunur. Bu durum, *Baş Tanrı ve Hizmetkâr Tanrı* sistemidir. Diğer bir türlüsü de merkezde hiçbir tanrının olmamasıdır. Bu durumda tanrıların otoritesi güç durumuna göre belirlenir ve istikrarsız; akışkandır. Birçok *Baş Tanrı* bulunur, bu baş tanrıların altında çalışan *Hizmetkâr Tanrılar* bulunur, Ancak grubun herhangi bir lideri bulunmaz. Çoğunlukla içlerinde gruplara bölünmüş olurlar.

# Seladrine panteonları
[[Elfler]], ilk defa ortaya çıkışlarından beri tanrılarını tanırlar, onlarla yüzyüze bulunmuşlardır. [[Arin'Óda|Arin'Óda'nın]] çocukları olarak evrene katılan [[Elfler]] ilk yıllarını onunla birlikte [[Feydiyarı|Feydiyarı'nda]] geçirmişlerdir. Sonrasında ise çeşitli nedenlerden dolayı oradan kovularak [[Aarthal|Aarthal'a]] sürülmüş, orada da ondan vazgeçmeden ibadet etmeye devam etmişlerdir. Onların gözünde [[Arin'Óda|Arin'Óda'nın]] özü(enerjisi) bütün nesnelerin içerisinde yer alır. Bu nedenle hem doğaya, hem de tek bir tanrıya ibadet edebilirler. Bazı [[Elfler]] kendilerini Arin'Óda'nın elflerden farklı olan tanrı statüsünde farklı çocukları doğduğunu düşünür, ve onlara ibadet ederler. Bu, elflerin kendi inanç sistemlerine karşı bir görüş değildir.

**Seladrine panteonları**(Namarie dilinde anlamı **ormanların kardeşliği**) , Feydiyarı'nda hüküm sürerler. Liderleri Arin'Óda'dır. Seladrine panteonlarının üyeleri, kadın veya erkek formlarındadır, ve genellike iki türlü de resmedilir. Nëna'da Arin'Óda'nın iki şekilde resmedilmiş heykeli bulunabilir.

Elfler, ilk defa ortaya çıkışlarından beri tanrılarını tanırlar, onlarla yüzyüze bulunmuşlardır. Arin'Óda'nın çocukları olarak evrene katılan elfler ilk yıllarını onunla birlikte Feydiyarı'nda geçirmişlerdir. Sonrasında ise çeşitli nedenlerden dolayı oradan kovularak materyal evrene sürülmüş, orada da ondan vazgeçmeden ibadet etmeye devam etmişlerdir. Onların gözünde Arin'Óda'nın enerjisi bütün nesnelerin içerisinde yer alır. Bu nedenle hem doğaya, hem de tek bir tanrıya ibadet edebilirler. Bazı elfler kendilerini Arin'Óda'nın elflerden farklı olan tanrı statüsünde farklı çocukları doğduğunu düşünür, ve onlara ibadet ederler. Bu, elflerin kendi inanç sistemlerine karşı bir görüş değildir.

##### Üyeler
* Arin'Óda, Büyük Seladrine olarak da bilinir. Bütün elflerin babası ve aynı zamanda annesidir.
* Agaryn Lyita. Rüzgar ve havanın, avariel ve aarakocraların tanrıçası.
* Ranfir Ramadyn, doğanın, ormanların; yeşil elflerin, vahşi elflerin ve orman elflerinin tanrısıdır. Aynı zamanda medeniyet ve vahşidoğa arasındaki sınırın koruyucusudur. Aarthalyan panteonlarında Silvanus olarak geçer.
* Aëten; ayın, rüyaların, gizemlerin, maceraların tanrısı; Ölen elflerin koruyucusu ve ay elflerinin tanrısı. Aarthalyan panteonlarında Selûne olarak bilinir.
* Munniduin; dağların, nehirlerin, vahşidoğanın tanrısı.

## Karanlık seladrine
[[Lûrath]] ise eskiden bu panteonların içerisinde bulunurdu. Ancak o Arin'Óda'ya karşı çıktığı için elflerle birlikte sürülmüştür. O zamandan sonra [[Karanlık Seladrine]] olarak bilinir. Ayrıca [[Drow|drowların]] tanrısıdır.

#elfler #seladrine-panteonları #karanlık-seladrine

# Urmmundgar
Cüceler hayatlarına yeraltında yaşamakla başladıkları için tarihlerinin ilk kısımlarında ''titan'' olarak adlandırdıkları varlıklara ibadet etmişlerdir. Bu titanlar onlara yeraltının zenginliklerini bahşeder, onlar da titanları onurlandırmak için büyük uğraşlar vererek bu zenginlikleri güzel objelere dönüştürürlerdi. Sonralarında insanlar ve elflerle olan ticaretin ve kültür alış-verişinin getirisiyle birlikte onlardan etkilendiler. Ancak kendi gelenekleriyle bir olmuş titanları arkaplana atmamışlardır. Dış dünyadan öğrendikleri felsefeyi kendi dünyalarına aktararak bir çeşit *reform* yapmışlardır. Böylece, insan panteonlarının onlara uyan özelliklerini almış; elflerin ise doğa enerjisi düşüncesini kendi titanlarına aktarmışlardır.

* [[Gundír]]. Tanrı cücelordu olarak bilinir. [[Cüce|Cücelerin]], zanaatin ve zanaatkârların tanrısıdır.
* [[Jyuda]]. Madenlerin, kazının ve altının tanrısıdır.
* [[Hoarggar]]. Savaşın ve onurun tanrısıdır.
* [[Khûl]]. Erimiş taşın ve lavın tanrısıdır.
* [[Hrufnir]]. Alkolün ve sarhoşluğun tanrıçasıdır. Duruma göre hem kötü hem de iyi bir tanrıdır.
* [[Mora]]. açgözlülük, hırs ve oburluğun tanrısıdır. Urmmundgar panteonlarının tek tamamiyle kötü tanrısıdır. Aynı zamanda [[Lûk'Ash|Ork panteonlarındaki]] [[Grûlash|Grûlash'dır]].
* [[Ereugar]]. Büyünün, silah işçiliğinin ve [[Duergar|Duergar'ların]] tanrısı.

## Yarımlık panteonları
[[Yarımlık|Yarımlıklar]], genellikle cüceler ile aynı panteon grubunu kullanır, ancak bazıları insan panteonlarını da kullandığı olur.

# Aarthalyan panteonları
İnsanlar, inanç konusunda gayet değişkenlerdir; ve bu durum bile tek başına onları diğer ırklar ayırmaya yetecek kadar madde içerebilir. İnsanlar bilindikleri tarihten bu yana atalarının inançları olan doğayı tamamiyle ekarte etmeden devam etmişlerdir. İlk bin yılın ardından, mucizeleri coğrafyalar üzerinde görülmeye başlayan [[Aarthalyan panteonları|Aarthalyan panteonlarına]] olan inanç gittikçe yaygınlaşmıştır. Tarihin bu noktalarında insanların %85'ine yakını bu panteonlara inandığı bilinir. Şimdilerde ise bu sayı %98 civarındadır.

Diğer %2'lik kesim ise doğaya inanan [[Druid|Druidler]] ve tek tanrıya inananlardan oluşur. Bu, doğanın yerine politeist panteon inançlarına geçişin en büyük nedeninin hem mucizeler, hem de [[Elfler|elflerle]] olan çeşitli sürtünmelerin neden olduğu düşünülür.

**Aarthalyan panteonları**, insanlar tarafından yaygınca ibadet edilen bir panteon grubudur. İçlerinde kendilerine has ittifaklar kurabilirler. İyi ve kötü; kaotik ve düzenli bir çok tanrıya sahiptir. İttifaklar içerisindeki hiyerarşiler dışında belirli bir liderleri yoktur, ve güç yapısı çoğunlukla eşittir.

## Oluşumları
Çoğunluğu evrenin ilk oluşumu sırasında [[Kuro]] ve [[Shiro]] kardeşlerin çatışmasıyla meydana gelmiştir. Diğerleri ise başka tanrıların ölümlerinden ortaya çıkmış olup, bazıları ise portfolyo boşluklarını doldurmak amacıyla [[Ai|Baş Tanrı Ai]] tarafından yaratılmışlardır.

## Hizalanmalar
Bu panteonların içerisinde bir çok farklı hizaya sahip tanrı bulunur. Örneğin [[Marach]], düzenli kötü bir tanrıdır; [[Silvanus]] ise kaotik iyi bir panteondur. [[Kuzguniçe]] nötr bir tanrıdır.

### İttifaklar
Aarthalyan panteonları aralarında ittifak kurmuşlardır. Bu ittifaklar tanrıların çıkarlarına ve ortak düşmanlarına göre değişkenlik gösterebilir. Normal halk, tek tanrıyı gerektiren spesifik durumlar haricinde bu ittifaklara topyekün ibadet ederler. Ayrıca kişiler kendilerini tek bir tanrıya bağlamak zorunda değillerdir, gün içerisinde birden çok ittifaka ve birden çok tanrıya ibadet edilebilir. 

## Muhafızlar
Muhafızlar, evrende ışığı temsil eder. Amaçları, kötü panteonlardan ışığı sakınmak; ve onların kötü emellerinin, evrenin dengesini bozmasına izin vermemektir.

### Lathlander
Lathlander(okunuşu: / lɑthlændər /), Aarthalyan panteonlarının düzen, zaman, güneş ve adalet tanrısıdır. Sert ancak eşit bir tanrı olarak bilinir. Antik zamanlarda çoğu büyücü, asker ve yönetici Lathlander'a ibadet ederdi.

#### Tanım
Lathlander'ın bedeni altın renginde bir ışık yayar. Gümüşî beyaz saçları vardır ve kısadır. Üstünde gümüş veya altın yaldızlı, siyah veya mor rahip cüppesi vardır. Tanrı, 13 sırtlanı ile ünlüdür. Bu sırtlanlar, gerekenleri cezalandırmak ve kendisi öç alamayanlara yardım etmek için gönderilen hayvanlarıdır.

Lathlander'ın bir zamanlar meşeden yapılma bir asası olduğuna inanılıyordu. Ucunda güneş sembolünü andıran bir elmas vardı, ve bu elmas 23,000 sikke değerindeydi.

#### Aktiviteler
Lathlander, ona ibadet edenlerden yasalara kağıtta yazıldığı gibi uymalarını ister. Bunun nedeni kuralların erhangi bir toplumun temelleri olduğuna inanması; ve bu kuralları yıkmanın, veya yasalara saygısızca davranmanın toplumları yıkacağını düşünmesidir. Bu, aynı şekilde geleneklere de uygulanır.

Güneş Tanrı kişilere aynı zamanda hukukla iç içe olmalarını da tembih eder. Bu nedenle ona ibadet edenlerin çoğu hukuk ve yasalarla ilgilenen büyücüler, askerler, yöneticiler; kadılar ve avukatlar olur.

Bu mesajı, aynı zamanda ölümlülerin yarattığı hiyerarşiyi de etkiler. Sonsuz Güneşin Koruyucusu, cemaatine, üstlerine saygı duymalarını da emreder. Bunun arkasındaki neden, üstlerinin dediklerini saygılı bir şekilde dinleyenlerin aldıkları sonuçlar, saygısızca davranıp dinlemeyenlerin aldığı sonuçlardan daha farklı ve başarılı olmasıdır.

#### İlişkiler
Lathlander, zamanın ve düzenin tanrısı olmasından dolayı, büyünün tanrısı Mystic ile arasını bozmak istemez, çünkü büyünün, zaman ve düzenin bir karışımı olduğuna inanır. Ayrıca Sutra'yı güzel bulur.

#### Lathlanderyan Kilisesi
Lathlander'ın cemaatinin toplandığı, rahiplerin ve paladinlerin bulunduğu bir organizasyondur. Merkezi bir toplumdur, tapınaklar yerine kiliseler kullanmayı yeğlerler. Aarthal üzerinde bir çok farklı alt toplulukları vardır, ancak hepsi Lathlanderyan Kilisesi'ne bağlıdır. Gylfindor'da bulunan Sildoran Cemiyeti bunlardan biridir.

Lathlander'ın rahiplerine güneşlordu/güneşleydisi denir. Kolektif olarak, bütün rahip sınıfına Lathlanderyan denir. Hiyerarşi oldukça önemli olup, aynı zamanda da sıkıdır.

#### Diğer Mezhepler
##### Doğan Güneş
Doğan güneş sapkınlığı, güneşin ateşten oluştuğunu, bu nedenle ateşe ibadet edilmesi gerektiğini savunan bir mezheptir. İnsan kurban edilmesi normal kabul edilen, kurban edildikçe de Lathlander'ın gücüne güç katılacağına inanılır.

##### Üç Yüzlü Güneş
Güneşin Lathlander'in ta kendisi olduğuna inanılır, aynı zamanda güneşin bir noktada onlara doğru yaklaştığını ve bütün dünyayı yok edeceğini düşünürler. Bu nedenle Lathlander'ın aslında Lawful Evil olduğunu, ve onu kızdırmamak için ibadet edilmesi gerektiğini savunurlar.

#### Aktiviteler
Yaz Ekinoksu döneminde Lathlanderyanların var olduğu kesimlerde kutlamalar ve festivaller yapılır.

### Lina
> [...]Benim kadar yaşamış olsaydınız anlardınız ki, bir insan için üzerinde uğraşmaya değecek gerçek bir değer taşıyan bir tek maddi şey vardır. O da altındır. Altın tüm insan gücünü temsil eder.[...]

**Lina**, tüccarların yoldaşıdır, **Altın Leydi** olarak da bilinmektedir. Öğretileri ticaret ile ilgili olan her şeyi kapsar.

Lina, uzun boylu, parlak altın saçlı, ince, genç bir kadın olarak tasvir edilir. Her zaman çok zarif giyinir. Ayaklarının dibinde bir çift altın aslanla tasvir edildiği durumlar da vardır. Saf altından parlayan gözlere sahiptir. Lina'ya ibadet edenler genellikle tüccar sınıfıdır. Yatırımcılar, muhasebeciler, girişimciler, kervan ve depo sahiplerinin yanı sıra, yasa dışı ticaret ile ilgilenen birçok kaçakçı, karaborsacı ve tefeci tarafından da ibadet edilmektedir.

#### Lina'nın Kilisesi
Lina Kiliseleri, genellikle ünlü ticaret yollarında bulunurlar. Bu kiliselerin en ihtişamlısıTal-Haib'de bulunmaktadır. Lina, serbest ve adil ticaret yoluyla servet birikimi ve bu servet yoluyla uygarlığı geliştirmek gibi amaçlar güder. Kiliselerinde de bu amaca yönelik hazırlanan Altın Yol kuralları benimsenmiştir.
## Kanlı El
Kanlı El, Marach ve Bûrad tarafından kurulmuş bir ittifaktır. İçerisinde Marach'ın hizmetkârı Aranrell de bulunur. Amaçları, zulmü yaygınlaştırmak ve cinayetler yoluyla davalarına kirli ruhları katmaktır.

## Bilginin Sahipleri
Bilginin Sahipleri; Dogmae, Miliil ve Skarra tarafından kurulmuş bir ittifaktır. Amaçları bilgiyi her şeye rağmen korumak ve kötüden muhafaza etmektir. Ayrıca yeni bilgileri maddelemek onların görevidir. Çoğunlukla bilgi ve kitaplar ile uğraşan kişiler tarafından ibadet edilirler. En büyük düşmanları [[Sirius|Sirius'tur]].

## Doğa Krallığı
Doğa Krallığı, veya **doğa baba** Silvanus'un altında bulunan 2 tanrıyla birlikte kurulmuştur. Bunlar ise Silvanus'un kızları [[Eldath]] ve [[Mielikki|Mielikki'dir]]. Ayrıca Silvanus'un hizmetkârları [[Ghall]] ve [[Kynara]] da dolaylı yoldan bu krallığın içerisinde bulunur.

### Silvanus
Silvanus(okunuşu: / sɪlˈvɑːnʌs /), Orman Baba, doğanın tanrısıdır, fakat eskiden sadece vahşi doğanın ve druidlerin tanrısı olarak bilinirdi. Evrenin en eski tanrılarından biridir. Cemaati, doğayı medeniyetten korur.

#### İlişkiler
Silvanus, Êrend ile aşk yaşar. Çocukları Eldath ve Miellikki eşiyle birlikte ona hizmet eder. Doğa Krallığı grubu ise kendisi ve ailesinden oluşur.

## Ay Kapısı Rehberleri
Ay Kapısı Rehberleri, Mystic ve Selûne tarafından kurulmuş bir ittifaktır. Amaçları bir değildir; Selûne kaybolmuşlara yardım eder, Mystic ise büyüyü kontrol eder. Ancak düşmanları birdir ve ikisi iyi arkadaşlardır. En büyük düşmanları [[Salaran|Salaran'dır]].

### Selûne
**Selûne**(<small>okunuşu: / sɛˈluːnɛ /</small>), veya diğer adıyla **Gümüş Leydi**, **Aybakiresi**, ve **Akşamın Beyaz Leydisi**; [[Aarthal|Aarthal'ın]] ay tanrıçasıdır.

#### Tarihi
[[Çağ Öncesi]] dönemde sadece ayın, yıldızların, maceracıların, gezginlerin, arayışta olanların ve iyi kalpli [[likantropi|likantopların]] portfolyolarını tutardı. [[Ejder Çağı]] sırasında ise ayın, ay ışığının ve yıldızların; güzelliğin ve saflığın; aşkın ve evliliğin; navigasyonun ve navigatörlerin; takibin, maceracıların ve gezginlerin; duaların ve rüyaların; iyi likantropların portfolyosunu tutar. Onun gücü, dünyanın gelgitlerini ve bir kadının üreme döngülerini kontrol eden; likontroplara form değiştirten ve deliliğe iten ayın gizemli ve tanrısal gücünden gelir. Doğası, görünüşü ve karakteri, ayın döngüleriyle beraber değişir. İsmini, [[Aarthal|Aarthal'ın]] ayı ile paylaşır; ayın ismi Selûne için mi kondu, yoksa ismini Selûne ayın ismi olarak mı aldı kimse bilmez. Ancak bilinen, Aarthal insanları ayın Selûne'nin ta kendisi olduğuna inanır, oradan [[Aarthal|Aarthal'ı]] izler. Arkasında bıraktığı ışığın ise onun, hem mutluluk hem de üzüntü nedeniyle bıraktığı gözyaşları olduğuna inanırlar.

#### Özellikler
O, gel-gitleri kontrol edenin, ve akşamları iç rahatlığı isteyenlere istediğini verenin olduğu düşünülür. Ay, karanlıkla ışığını yansıtarak kötülüğü uzak tutar. Selûne ruhunu ay ile birleştirmiştir, ve sonsuza dek yukarından dünyayı izlemekte olacaktır. Ay üzerinden, likantropların gücünü kontrol eder. Likantropi, bazı kişiler tarafından **Selûne'nin Öpücüğü** olarak da adlandırılır; onunla bezenenler **Selûne tarafından öpülmüş** denir.

Selûne, [[Salaran]] ile sonsuz bir savaştadır. Salaran Selûnenin kız kardeşidir, aynı zamanda da karanlığın tanrıçasıdır. Savaşları, gökkubbenin sonsuz dramasıdır, doğanın dengesi için çok önemlidir: Ay tekrar doğmadan gecenin karanlığı onu yutmaya çalışır, ve bu döngü her gece tekrarlar. Hiç bitmeyen mücadelelerinde, Selûne, her yeni ay döngüsünde Salaran tarafından katledilir.

Dolunay akşamında doğan bebekler genellikle büyüsel yeteneklere sahip olurlar, Selûne'nin [[Mystic]] ile olan bağlantısı sayesinde. Aynı zamanda, ay ışığında gebe kalanlara *içinde ayın kendisi yaşıyor* denir, ve büyüdüğünde Selûne'ye ibadet etmesi beklenir.

#### İlişkiler
Selûne; ay, güzellik, şans, mutluluk, büyü, ışık ve havanın tanrılarını müttefiği sayar. Bunların arasından [[Mystic]] hem en iyi arkadaşı, hem de en önemli müttefiğidir, ayrıca ikisi de Salarana karşı kin besler. [[Lina]] ve [[Sutra]], Selûne gibi ay ışığı altında eğlenmeyi çok sever, bu nedenle onlar da onun müttefiğidir. [[Lathlander|Lathlander'a]] karşı, onun tutkusu nedeniyle saygısı vardır. Denizci Tanrısı [[Tuzkral]] ile müttefiktir; doğa tanrıçaları [[Êrend]] ve [[Eldath]] ile müttefiktir; şans tanrıçası [[Samara]] ile müttefiktir.

Sonsuza kadar düşmanı olacak tanrı, kız kardeşi [[Salaran]], karanlığın tanrıçasıdır. Bir diğer düşmanı ise [[Mask|Mask'tır]], çünkü düzenbazdır; ve akşam karanlığında, ayın ışığının gölgesinde var olduğunu düşünür.

##### Selûnit Kilisesi
Selûnit Kilisesi, [[Selûne|Selûne'nin]] tanrısı olduğu kilisedir. Genellikle *Selûnitler* olarak çağırılırlar.

Selûne'nin kutsal sembolü: parlak bir çift göz, gölgede güzel bir kadın, ve bunların 7 gümüş yıldız ile yuvarlağa alınmış ilüstrasyonudur.

##### Sarandiel
Selûne’nin alt mezheplerinden biridir. Özellikle Kehram Çölü Bölgesi'nde tapılmaktadır. Rumi, mehzebin öncülerinden sayılır. Aytaşı'nın, Selûne'nin parçalarından olduğunu düşünürler, ayrıca gümüşün de onun taşlaşmış gözyaşı olduğuna inanırlar. Selûne: Kum ve Ay kitabı kutsal kitabıdır, takipçileri bu kitapta yazanları yaşam felsefesi olarak kullanır, hayatlarını onunla şekil verirler.

###### Sarandiel'in kökeni
Antik çağlardan beri Kehram Çölü ve çevresine yağan aytaşları, Selûne'nin onlara olan bir hediyesi olarak düşünülür. Sarandiel mehzebinde yer alanlar ise bu taşların bir hediyeden ziyade Selûne'nin birer parçası olduğuna inanır. Bu düşünce uzun yıllardır var olsa dahi, mevcut fikri kesin bir kalıba oturtan kişi Rumi olmuştur.

Gezgin yazar olan Rumi Kehram Çölü'ne, evine geri döndüğünde oranın her zaman farklı bir biçimde onu çektiğini yazar. Bir gün önüne düşen aytaşı, onu Selûne'nin amaçlarını ve fikirlerini araştırmasına yol açar. Bu nedenle halihazırda fikir sahibi olduğu Sarandiel mehzebini detaylamasına bir şekilde araştırmak için sonrasında Tal-Haib kölelerinin sembolü olacak Leresha'nın Sofrası grubuna katılır. Bu grupla çıktığı maceralarda yazdığı notlarında Sarandiel ve Selûne'nin ana tasvir ve fikrinin farklılıklarını ele alır. On yıllar süren araştırmalarından sonra gezi notlarından oluşan **Selûne: Kum ve Ay** kitabını ortaya çıkarır. Sarandiel'in takipçileri bu kitabı kutsal sayar.

#### Dogması
Selûne'nin en önemli kuralı tolerans ve kabulleniştir. Cemaatine; onlardan olmayanları, farklı olanları, acı veya üzüntü çekenleri, kaybolmuşları ve diğerlerini tamamiyle onlardanmış gibi kabul edip, yol göstermelerini emreder. Her canlıyı eş görüp, hepsine eşit davranmak doğalarında vardır. Cemaati genellikle hoşgörülü, ve sabırlıdır. Her türlü yardıma koşmaktan çekinmezler.[[Likantropi]] lanetine yakalanmış olanları bulmaları için emreder, ve bulduklarına onlara ne kadar yardım lazımsa yardım etmelerini ister.

#### Birlikler
Selûnit Kilisesine bağlı bir kaç dini birlik vardır:
* [[Leydinin Kılıçları]]: Fanatik bir birliktir, ''Deliler'' olarak da anılırlar. [[Salaran|Salaran'ın]] tehtitlerine hızlıca cevap verirler.
* [[Ay Kahinleri]]: Ayın Akşam Leydisine ibadet eden bir grup kadın büyücülerdir.
* [[Gümüş Patikalılar]]: [[İzci]] gruplarından oluşur.
* [[Işığın Koruyucuları]]: Elit bir [[paladin]] birliği.
* [[Güneş Ruhu]]: Bir [[monk]] tapınağıdır. Kendilerini [[Selûne]], [[Lathlander]] ve [[Sutra|Sutra'ya]] adarlar.
* [[Ay Şövalyeleri]]: Asker-rahiplerden oluşan bir grup birliktir.
* [[Gümüş Leydiler]]: Şifacı, büyücü ve koruyucu kadınlardan oluşan bir birliktir.

Selûne ve onun şefkat ve rehberlik öğretileri ayışığının altında yaşayan herkes için önemliydi; ve bu herkes, farklı kültürlerden, doğadan, ırklardan ve hatta kıtalardan gelen bir gruptur. Görevini yaparken kaybolanlar tarafından ibadet edilirdi. Denizciler ve navigatörler, yıldızlar aracılığıyla seyahat edenler, ''Akşam Beyazı Leydisi'ne'' dua edip, onları [[Amora|Amora'dan]] korumasını dilerler. Likantroplar, iyi kalpli olanları ve ya nötr olanları olsun, durumlarından dolayı çekenler, ''Aybakiresi'ne'' ibadet ederek rahatlamaya çalışırlar. Astrologlar, rahipler, falcılar, mistikler; hepsi Selûne'yi kaderin hükümdarı kabul eder.


## Kara Kule
Kara Kule, Salaran tarafından kurulmuş bir ittifaktır. Amaçları evren üzerinde kötülüğün tekrar boy göstermesi ve karşı oldukları bütün tanrıların yok olmasıdır. Furon, Pera ve Liarat bu ittifakın içerisindedir.

## Konsül
[[:Kategori:Üçlü Konsül|Üçlü Konsül]] Palanthar, Bahamut ve Oraê tarafından kuurlmuş bir ittifaktır. Amaçları ortak düşmanlarına karşı savaşmak için güçlü bir birlik oluşturmaktır.

### Bahamut
Bahamut, (okunuşu: /bɑːˈhɑːmʌt/) Altı ejder tanrısından biridir, aynı zamanda Aarthalyan panteonlarında da yer alır. Ejder tanrılarının arasında iyi ejderlerin ve metalik ejderlerin tanrısı olarak bilinir. Aarthalyan panteonlarında ise adaletin tanrısı olarak geçer.

Lórindol'daki elfler için Ghaladiel olarak bilinir. Ejderhalar ise Barh'nuuk diye hitap ederler.

Ana formu platin ejderler ile aynıdır, ancak onun gibi parlağı daha önce görülmemiştir. Parlaklığı ile orduları kör edebilecek derisi var olduğu söylenir. Eşi Tiamat ile olan ilişkisi sonsuz bir düşmanlığa evrilmiştir; ayrıca eşi, kendisi ve dört çocuğu ile birlikte Altı Ejder Tanrısı Konsülünü kurmuşlardır.

#### Tasvir
Ana formunda Bahamut kocaman bir ejderhadır. Neredeyse 55 metre uzunlukta ve zırhlardan daha parlak, kalkanlardan daha sert bir platin ile kaplıdır. Ayrıca kendi vücudu kadar uzun bir de kuyruğu vardır. Görenlerin tabiri ile derisine vuran ışık hafif mavi renginde parlaklık saçar.

Ölümlülerin dünyasını gezmek istediğinde beyaz cüppeler içerisinde ak sakallı yaşlı bir adama dönüşür, her iki omuzuna da iki tane beyaz kanarya kondurur. Bazı bilginler bu formunu ejder olmayanlar korkmasın diye kuşandığını düşünür, bazıları ise sadece bu formu sevdiğini ve başka formlarının olduğunu da düşünür.

#### Aktivite
Birinci Çağ'ı sonlandıran Son Savaş sırasında insanlar ile müttefik kuran Bahamut, halihazırda kazandığı savaştan sonra kurulan İnsan İmparatorluğu ile birlikte daha güçlendi. Bunun nedeni ise kurulan imparatorluğun tamamiyle Bahamut'a adanmasıydı. O zamana dek güç dengesinin Tiamat ile Bahamut arasında gidip gelmesi, bu imparatorluğun kuruluşu ile tamamiyle değişmiş, ve Tiamat neredeyse kayıplara karışacak kadar güçsüz kalmıştı. İmparatorluğun büyümesi ile birlikte Aarthal'ın üzerinde nüfusu olan en güçlü tanrı olmayı başardı. Öyle ki, aurası bütün diğer tanrıların birleşiminden daha yoğundu.

Salaran'ın güçlenmeye başlamasından dolayı Palanthar ile müttefik olup Üçlü Konsül'ü kurdular.

Bahamut iyi kalpli varlıklara yardım etmekten kaçınmaz. Ancak her zaman indirekt yollarla yardım eder. Eğer bir kişinin nehiri geçmesi gerekirse ona köprü yapmaz, karşısına köprü yapabileceği bir orman çıkarır.

### Palanthar
**Palanthar**, adaletin ve hukukun tanrısı; gücü bahşeden ve fiziksel gücün efendisi olarak bilinir. Aarthalyan panteonlarından biridir. Üçlü Konsül grubunun üyelerindendir. Özellikle Batı'nın kuzeyinde ve güney-batısında yaygın olarak takip edilen bir panteondur.

Hukuk ve adalet anlayışı çoğu millet tarafından kabul görmüş, ve bu milletlerin yasalarında kullanılır.

### Özellikler
Palanthar hak arayanların başvurduğu bir tanrı olup, adaletin olduğu yerde eşitlik hukukunu aşılayan; fakat adaletsizlik ile karşılaşıldığında ise her türlü aracın mübah olmasını, ahlaki normların istenilen adalet için geri çekilebileceğini tembihler. Palanthar, "Çürümüş bedenler ancak ve sadece şiddet ve zora dayatılarak yeniden hayatlandırılabilir" sözü ile bu felsefik düşüncelerini işaret eder.

Palanthar'un meyitlere karşı oldukça düşman olduğu bilinir.

### İlişkiler
Palanthar, Üçlü Konsül üyesidir. Ôrae ve Bahamut ile dosttur. Marach en büyük düşmanıdır. Selûne ile farklı bir ilişkileri vardır. Batı'nın en güçlü tanrısı olmak için yarışırlar, bu nedenle aralarında küçük sürtüşmeler her zaman yaşanır; ancak bazı kaynaklar da onların birbirlerine aşık olduklarını, fakat ikisinin de birbirine tamamiyle açılmadığını söyler.

### Phrac
Phrac, veya Aarthal'ın Kılıcı, Savaşan Tanrımız, ve Demir Tanrı; aarthalyan panteonlarından bir tanesidir ve savaş tanrısıdır. Öğretileri özellikle onurlu savaşmayı destekler; alçaklığı yasaklarken tartışmaların onurlu bir çarpışmayla çözülmesini amaçlar. Onun enerjisinin metalden yapılmış bütün silahlarda var olduğu düşünülür.

#### Görünüşü
Phrac fiziksel şekil aldığında büyük ve koyu siyah renkte metal bir zırhta görünür. Zırhın ön kısmı kapalıdır ve teni asla gözükmez. Kaskından iki tane boynuz yukarı doğru uzar ve bu boynuzlar gri ancak paslanmış metalden görünür. Phrac her zaman etraftaki en uzun ve heybetli humanoid olarak görünür.

#### Phrac'ın Kilisesi
Phrac'ın Kilisesi ona ibadet eden savaşçılardan oluşur. Hiyerarşi sistemleri genellikle onurlu savaş sayısına göre şekillenir. Her şeyden önce onuru, sonra onurlu savaşı telkin ederler. Güç, kişinin içinden gelir; kılıç ise sadece bir araçtır. Rahipleri ağır metal zırhlar giyer. Phrac'ın enerjisinin metal silahlarda var olduğuna inandıklarından dolayı bütün metal silahları iyice tertiplenmiş şekilde hazırda tutarlar. Merkezileşmiş bir kilise ağları yoktur.

#### Hizmetkârları
Phrac'ın iki farklı hizmetkârı vardır. Bunlardan birinin adı Zavalier'dir. Zavalier Phrac'ın sağ koludur ve onun ordularına emir verir. Juda ise bindiği Gangadiyan Velor'un bekçiliğini yapar. Diğer hizmetkârları ise tuwan'ggar isimli hizmetkâr ırktır.

#### İbadet edenleri
Phrac'a ibadet edenler genellikle savaşçılar, barbarlar ve Alghârilerdir. Çoğunlukla muharebenin olduğu veya savaşın yakında olduğu yerlerde sunaklarını bulmak kolaydır.

#### Kutsal yazılar
Phrac'a dair kağıda yazılmış kutsal yazı bulunmaz. Bunun yerine tarih boyunca çeşitli insan yerleşkelerinde bulunmuş monolithler vardır. Bu monolithlerin üzerinde Phrac'ın öğretileri bulunur. Şİmdilerde o monolithlerin üzerinde yazan yazılar çeşitli kağıtlara geçirilmiştir, ancak bu kopyalar her kilisede bulunmaz. Elde bulundurmak rahiplerin insiyatifine kalmış bir şeydir.


## Herhangi bir ittifaka sahip olmayan panteonlar
Yalnız tanrıların ittifakları yoktur. Onlar kendi amaçlarını kendileri hallederler. Yalnız olmalarının büyük nedenleri onların kimseye güvenmemeleri, kötü tanrılar olmabilmeleri veya amaçlarının diğer tanrılara uzak oluşu olabilir.

### Meda
Meda, Aarthalyan panteonlarından biri olup, güneş ve ayın arasındaki bölgenin, ve tutulmanın tanrısıdır. Bazen Karanlık Örten veya Işık Örten olarak da bilinir. Sembolü, güneş tutulması şeklindedir. Aytaşı onun sevdiği materyallerdendir. turuncu ve siyah renkler cemaati tarafından kullanılır.

#### Tarihi
Meda ortaya ilk defa İkinci Çağ'ın başlarında çıkmıştır. Nüfusun çoğunluğunun böyle bir panteondan bihaber olması da bu nedenledir. Araştırmacıların tahminlerine göre Meda, Son Savaş sırasında gerçekleşen tanrıların kavgaları sırasında oluşan enerji dalgalarından meydana gelmiştir. Bahamut ve Tiamat'ın kavgaları genellikle göklerde olmuş, ve bu sırada ise ay tutulması gerçekleşmiştir. Kendi gücünün de buradan geldiği düşünülür.

Tarihi boyunca gizli bir cemaati olmuştur, bunun nedenlerinden bir tanesi ise onlara yöneltilen tehditlerdir. 1037 2Ç yılında yaşadıkları toplu cinayetler sonucunda gizlenmeyi ana amaç olarak hedeflemişlerdir. Bu cinayetler Meda Kilisesinin önde gelen 5 büyük ruhbanlarına yapılmış olup, geriye sadece bir tanesi, Tamir Kronog bırakılmıştır. O da Meda'yı savunabilecek bir paladin arayışına girişmiş, sonucunda ise Meda ile birlikte İlgin Demirkıran'ı bulmuşlardır.

### Meda Kilisesi
Meda, genç bir tanrı olmasından ötürü Batı Aarthal üzerinde nüfuz ettiği yerler de kısıtlıdır. Gylfindor üzerindeki bir tane tapınağı, Kehram Çölü'nde de başka bir tane tapınağı vardır. Bu tapınaklar oldukça gözlerden ırak ve mütevazidir.

##### Cemaat
Meda'nın cemaati küçüktür. Bunun avantajlarından bir tanesi topluluğun içerisindeki kaynaşma ve birbirini tanınırlık oldukça yüksektir. Bu cemaat her türlü alışverişi çoğunlukla kendi aralarında yaptıklarından dolayı kendilerini aile olarak görebilirler. Tabii ki aralarında bu yaşam tarzını benimsemeyenler vardır, ancak bu çok az bir sayıyı temsil eder.

### Sirius
Sirius(okunuşu: / /), diğer adıyla Üçlü Krallığın Lordu, Deli Tanrı, ve Yalanların Prensi, yalanlara saplantılı bir tanrıdır. Sirius'un hizası kaotik kötüdür; yakılıklı, benmerkezci, ve kişileri, kendi hayatlarını manipüle etmeyi seven bir manyaktır. Cinayet, tartışmalar, yalanlar, entrika ve ilüzyonlarla beraber anılır. Sirius Aarthal içerisinde sembolü ile bilinir: Siyah veya mor bir güneşin önünde beyaz çenesiz bir kafatası. Baş Tanrıdır, ve tanrısal dünyası Büyük Taht'ta oturur.

#### İlişkiler
Sirius panteonların diğer hepsinden nefret eder, ancak en çok Mystic, Galioth, ve Marach'tan.

### Albız
**Albız**, Aarthalyan panteonlarından sapkınlıkların ve günahların tanrısı, bütün şeytanların hükümdarıdır. En büyük şeytan, baskının ve gücün yöneticisi, aynı zamanda Dokuz Cehennem'in kralı, dokuzuncu katının lordudur.

#### Tanım
Albız'ın asıl formu: Yüzlerce metrelik kanatsız, pullu bir yılanımsıdır. Formunun büyüklüğü nedeniyle başkalarıyla iletişime geçmesini imkansız kılar. Bu nedenle, kendine humanoid görünüşlü avatarlar yaratır. Bedeninin asıl yeri herkesten, diğer şeytanlar veya kişilerden, gizli tutulmaktadır ve bedeninin gerçek halini öğrenen herkes aynı gün içerisinde öldürülür.

Albız kendini, avatarları dışında, kimseye göstermez. Avatarları ince, karizmatik, kızıl tende ve 4 metrelik humanoidlere benzer. Gözleri kızıl parlar, ve alnında iki tane boynuzu vardır. Toplamda, insanları etkileyen güzel ve karizmatik bir avatardır. Bütün avatarları Yakut Asayı elinde tutar.

#### Kişilik
Albız bir lawful evil'dır, ve nihai amacı, bütün çokluevreni yokedebilecek olsa bile kendini en güçlü ve tek tanrı yapmaktır. Bunu başarabilmek için yarattığı metodlar eylemler halk tarafından bilinmez, ve bilenler ise bu metodların gerçek olmadığını düşler. Kendisi, eğer başa geçerse çokluevrenin daha iyi bir yer olacağını düşünür.

Direkt olarak karşılaşıldığında, kendine güvenen bir tanrı olduğunu size yansıtır, ve akılcı, makul biridir. Aslında, karakterinden kötü biri olduğunu unutmamak elde değildir. Kendine olan güveni gerçektir, ve evrenin en güçlü varlıklarından biri olduğuna dair bilgisinde yatar. Ancak, bildiğinden fazlasını da biliyormuş gibi davranmaz; ancak bilmiyormuş gibi de davranmak yerine, onu şaşırtan yenilikleri önceden planlamış gibi davranır.

Birilerini ödüllendirmek için gereken eşik onun için düşüktür, bunu bir imzayla ruhunu ona teslim edenlerden anlayabilirsiniz. Ruhunu teslim etmiş ölümlü öldüğünde, sonsuz hizmetleri için Dokuz Cehennem'de onu bekler.

# Lûk'Ash
> Doğumda ve ölümde, gün batımında ve doğumunda; avda ve düşmanın elinde her zaman seninle. Nazg'a adansın elimdeki can. Durmak bilmez bizim maceramız; başlar doğumda bitmez ölümde, Grûlash için akan boynumdaki kan.
 \ -<small>Vorkhun</small>

[[Ork|Orklar]] çoğunlukla kötü tanrılara inanırlar. Bunun nedeni içlerindeki şeytani doğalarıdır. İnsan panteonlarındaki [[Marach]] ve [[Bûrad]], bazen [[Salaran]]; [[Urmmundgar|Urmmundgar'daki]] [[Mora]], kendi panteonları dışında ibadet ettikleri tanrılardan birkaçıdır.

**Lûk'Ash**(kara lisan'da **Öfkeli Tanrılar**), birden çok ork tanrısına verilen kollektif bir isimdir. Nishrek düzleminde yaşarlar. Vahşilik ve korkusuzluğu temsil edercesine gaddar olan bu tanrılar ork kabilelerini ve kültür-geleneklerini derinden etkilemiştir. Hem baba hem de klan şefi figürü olarak görülen Grûlash tarafından yönetilir.

## Tasvir
Yabani tanrılar olarak da tasvir edilen Lûk'Ash panteonlarını, ork sanatlarında tasvir ederken bolca kan, şehveti simgeleyen uçu çatallı kılıç ve onurlu bir ölüm olarak görülen şehitlik sembolleri oldukça kullanılır.

Genellikle bir ateşin başında yapılan bir konsey toplantısı olarak tasviri çokça yaygındır. Ork çizimlerinde Tek Boynuzlu Grûlash her zaman çerçevenin ortasında, Nazg ise onun sağkolu olarak çizilir. Grûlash her zaman diğer tanrılardan daha yüksekte ve etrafında savaş ganimetleri, Nazg'ın elinde ise duruma göre bir elf veya insan kafası çizilir. Nazg'ın boynuzlarında her zaman kan vardır.

## Etki alanları
Lûk'Ash panteonları antik çağlarda göçebe olarak düzlemden düzleme gezer, yaşamak için elverişli düzlemler ararlardı. Nûn istilası tarihine kadar süren bu zamanlarda bazı orklar onları gördüklerini savunur, onlara görünenlerin ise büyük savaşçılar olacaklarını düşünürlerdi.

Güç, zehir, kan, vahşet, cinayet ve ölüm gibi etki alanları olan bu panteonların çeşitli görevleri vardır.

### Düzlemdiyarı
Vorkhun onları çocukluğunda gören orklardan biri olarak kendisinin önemli bir kişi olacağını düşünerek büyümüş ve öyle yetiştirilmiştir. Ork kabilelerini birleştirip batıya olan fetihleri düzenledikten sonra panteonlar ona kendi ganimetlerinden biri olan Borançapa'yı bahşetmiştir. Materyal düzlemde önemli bir başarı kazanmalarından dolayı Lûk'Ash panteonları da Nishrek düzleminde yerlerini bulmuşlardır.

## İlişkiler
Lûk'Ash panteonları, Marach ile iyi anlaşır, ancak diğer bütün panteonlara karşı nefret bilerler. Aarthalyan panteonları'ndan iyi olanlarına, özellike Lathlander ve Selûne'ye karşı nefret kusarlar.

## Nazg
**Nazg**, Karanlığın ve akşamın, gizliliğin, hırsızların ve [meyitlerin](https://aarthalopedia.miraheze.org/wiki/Meyit "Meyit") tanrısıdır. [Lûk'Ash panteonlarından](https://aarthalopedia.miraheze.org/wiki/L%C3%BBk%27Ash "Lûk'Ash") biridir. [Zaman öncesi](https://aarthalopedia.miraheze.org/wiki/Zaman_%C3%B6ncesi "Zaman öncesi") mitolojisinde yaşamış Citra Lîs uydusu, [Selûne'yi](https://aarthalopedia.miraheze.org/wiki/Sel%C3%BBne "Selûne") korumak için ölmüş olarak bilinir, fakat işin aslı; hem ölü hem de yaşayan bir haldedir. İçindeki iyiliğin olduğu kısım tamamiyle körelmiş, kötülük ise serbest kalmıştır. Bu bilgiye hiçbir tanrı -ki [Ai](https://aarthalopedia.miraheze.org/w/index.php?title=Ai&action=edit&redlink=1 "Ai (sayfa mevcut değil)") bile sahip değildir.

Kişiler, ölmesini istedikleri kişi için Nazg ile _ölüm kontratı_ imzalar, Nazg ise bunları şampiyonlarına dağıtır; ancak kontratı imzalayan kişiler karşılığında en çok değer verdiği kavramlar ve duyguları ile karşı karşıya gelmek zorundadır, örnek vermek gerekirse: Babasını öldürtmek isteyen bir çocuk çok sevdiği babasının ölümüyle yüzleşmek zorundadır; veya valisini öldürtmek isteyen bir vatandaş ait olduğu yerden garip bir şekilde dışlanmaya başlar.