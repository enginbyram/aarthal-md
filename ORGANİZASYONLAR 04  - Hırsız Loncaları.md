# Hırsız Loncası nedir?
Bir hırsız loncası, hırsızlar ve düzenbazların organize olduğu topluluk olarak sayılır. Batı Aarthal'ın bütün büyük şehirlerinde, küçüklerinin de bazılarında bulunur. Pek kuvvetli olanları politik zirvelerde rol oynar, rüşvet ve korkuyla yönlendirdikleri bürokratları kullanarak bulundukları şehrin kaderine yön verir. Çoğu küçük loncalar bir kişinin etrafında kurulmuş kısa-ömürlü gruplardır.
## Hırsız Loncası çeşitleri ve bireysel görevleri
Hırsız loncasının üyelerinin çeşitli görevleri vardır, bunlar: suikastçiler, dilenciler, kafa-avcıları, dolandırıcılar, kelle-avcıları, haydutlar, ajanlar, yankesiciler, kaçakçılar, korsanlar, (çalıntı eşya) okutucular ve haraççılar.

# Asturalar (Hash, Ghaskeena)
# Hagshib-en (Tal-Haib, Kehram Çölü)
# Lys'in Gölgeleri (Lys, Esthara)
# Sirius'un Parmakları (Morro, Özgür Ülke)
# Gelgit Çiçekleri (Eeron, Yoron)
# Shalar'daen
Shalar'daen(okunuşu:/ ʃʌlɑ: dɑ:ən /), Batı Aarthal'da görev yapan gizli bir suikast örgütüdür. Tamamiyle şekildeğiştirenlerden oluşur. Yüksek fiyatlara, yüksek kademedeki kişilere suikast düzenlemeleriyle bilinirler. Öldürülen kişiler genellikle cinayet tanrısı Bûrad'a adanır.

## Aktiviteler
Kendi çıkarları için suikastler düzenlemezler. Bunun yerine başkaları tarafından onlara verilen kontratlar ile iş yaparlar. Bu işler genellikle ortalama bir suikastçinin başaramayacağı zorlukta işler olur. Bu nedenle ücretleri de bir o kadar yüksektir.

Şekildeğiştiren oldukları için işlerini çok temiz ve sorunsuz yapmalarıyla ünlüdürler. Bire bir çatışmadan uzak durmak onlar için önemlidir. Bunun yerine olabildiğince dikkat çekmeden, diğerlerinin farkedemeyeceği şekilde, yani istedikleri kişilerin bedenlerini çalarak suikastlerini düzenlerler. Sonrasında ise eğer zamanları varsa, ritüeller aracılığıyla cinayetlerini tanrı Bûrad'a adarlar. Böylece, Bûrad, Shalar'daen üyelerine başkalarının kullanamayacağı güçler verebilir.

Ayrıca, gerektiği yerde Bûrad, Shalar'daen üyelerini kendi amaçları için kullanabilir.

## Ritüel
Bûrad'a adadıkları ritüelin şekli sadece Shalar'daen'e özgüdür. Bu da, aynı zamanda onların imzası yerine geçer. Cinayete kurban giden kişinin bedeni etrafında, yere çizilen mor renkli bir daire, ve bu dairenin de etrafına çizilen bir takım rünler bulunur.

## Üyeler
* Bo'raksh: 1038 yılında, Arrk'nagh'ın sağ koludur.
* Arrk'nagh: 1038 yılında Shalar'daen'lerin başına geçmiştir. Güçlü bir suikastçidir.
* Bombir: Arrk'nagh'ın çocuğudur. Asıl ismi B'rongir'dir. Hayatının belli bir noktasında bir insana aşık olması nedeniyle kaçmıştır. Samynia kasabasında Bombir olarak bilinir.
* Daren: 938 yılında organizasyonu bırakmıştır. Örsbaşı'nda Rhegar Fyregalion ile birlikte çalışmaya başlamıştır.

# İsoldra Karteli
**İsoldra karteli**, 8. yy oluşmuş bir mafyadır. Arbor ve çevresinde işleyen kartelin ana geçim kaynağı insan kaçakçılığı, kadın tacirliği ve uyuşturucu kaçakçılığıdır. Karargâhları Arbor'un Lağım semtinde bulunur. Yaptıkları yasadışı işlerden kazandıkları ile Lağım vatandaşlarına yardım ederek onlar tarafından desteklenirler.

## Organizasyon
İsoldra Karteli, mantığında aile olan bir teşkilattır. Öksüz çocuklar sokaktan kurtarılır ve çalıştırılarak kendi harçlıklarının kazanılması sağlanır. Bu çocuklar da büyüdüklerinde ailenin bir parçası haline gelirler.

Kartel hiçbir zaman din, dil, ırk ayrımı yapmaz. Ancak sadece Lağım'da yaşayanları kabul ederler. Bu durum da Lağım vatandaşlarını güvence sahibi yapar.

### Hiyerarşi
Kartel içerisinde 3 farklı hiyerarşi grubu vardır. Bu gruplar örgütün daha iyi ve sistematik yönetilmesini sağlar.

#### Yaşlılar
Yaşlılar, teşkilatın ana karar mekanizmasıdır. Yıllık planlar onlar tarafından oluşturulur, seçimler onlar tarafından gözlemlenir. Yeni bir iş kolu açılacaksa son kararı onlar verir. 8 kişiden oluşurlar. Bu 8 kişiden biri Dede olarak bilinir. Dede, toplantıların moderatörü olur.

## Yönetim
Yönetim, bir lider ve iki yardımcıdan oluşur. Yaşlıların verdiği kararları yerine getirirler. Ayrıca örgütün daha iyi nasıl işleyeceğine dair konuları Yaşlılara sunarlar.

### İsoldralar
İsoldralar, diğer bütün üyelere denir. Yönetimden çıkan sözleri ve emirleri yerine getirirler.

## Tarih
İsoldra Karteli 8. yüzyıl sırasında royne İmparatorluğu'nun zamanla zayıflaması nedeniyle kuruldu. Ülke genelinde kıtlıkların başlaması, halihazırda zor durumda olanların yaşayacak yerinin kalmamasına yol açtı. Bazı kesim kişiler lağımlarda yaşamak zorunda kaldı. Böylece yeni bir sınıf ortaya çıktı. Kartel de bu sınıfın bir araya gelmesiyle oluştu.

### İlk seçim
Kartel içerisindeki ilk yönetim seçimi, kartelin temelleri doğru şekilde oluşturulduktan sonra atıldı. 890 yılında gerçekleşen seçimlerde O zamanlarda daha genç olan Hızlı Roy isimli karizmatik bir adam seçildi.

Roy, 30 yıllık yönetimine sert ve bir o kadar da etkili başladı. Kartel içerisindeki gelişim muazzam seviyelere çıktı, ancak her 10 senede bir gerçekleşen seçimlerde karşısına çıkan bütün rakipleri daha seçimler başlamadan ölü bulunuyordu. Son senelerine doğru kartele getirdiği zenginlik Lağım vatandaşları dışında herkesi memnun ediyordu. Lağım'a olan katkı kesilmiş, yeni üyeler Lağım'ın dışından alınıyordu.

İsoldra Karteline Karaderinlik'ten gelen Qat'fyn adındaki genç ama güçlü drow bir sonraki seçimlerde adaylığını koydu ve pek çok suikast girişiminden sağ çıktı. Sonunda da seçimleri kazandı.

### Drow dönemi
Başa geçen Qat'fyn, Karaderinlikten getirdiği acımasız düşünceleri ile düşmanlarını birer birer yok etti. Lağım vatandaşlarına katkıyı tekrar başlatarak iki katına çıkardı ve dışarıdan alımları Karaderinlik haricinde durdurdu. Büyük inkılaplar ile karteli modernize ederek örgütün yetişemediği konularda dışarıdan farklı paralı askerler tutmaya başladı. Bunlardan en çok kullanılanı ise Mor Menekşeler oldu.

Qat'fyn, 7 Mana'Ínar 940 gününde Şenekler tarafından tarafından infaz edildi.

# Korgath
**Korgath**(okunuşu: / kʌ:gʌθ /), Ceewa köyünde varolan bir aşirettir. Kökenleri Gölgediyarı'nda yaşayan, Raven Queen'in ajanları Shadar-Kai'lardır. Liderleri Seranth isimli kişidir.

## Tanım
Korgath'lar, insanlara çok benzer. Açık ten renkleri vardır, ancak onların insanlardan olan farkı tenlerindeki hafif koyu mavi renkteki tondur. Bunun nedeni, köklerinin Shadar-Kai ırkına uzanmasıdır.

## Tarih
Eskiden Raven Queen'e hizmet eden Shadar'kai'lardan bazıları, materyal evrene gönderildiklerinde burda kaldırlar. Bununla birlikte diğer insanlarla da kaynaşınca zamanla tamamiyle bariz olan Shadar-Kai fiziksel özellikleri yok olmaya başladı. Sadece koyu mavi ten renklerinin hafif bir tonu onlarla birlikte kaldı.

Şimdilerde, büyük bir aşiret olarak yaşayan Korgath'lar, kurdukları işlerde sadece kendilerinden olanları çalıştırır, dış ırklarla sadece ticaret yaparlar. Ancak son zamanlarda yaşayan koltuk değişimi ile gelen Seranth isimli lider, oldukça agresif ve bazı etiklere uymayan işlere kalkıştığı için çoğu Korgath aşiretten kaçıp, dış dünyada iş bulmaya yönelmeye başladı.