# Orklar nedir ve nasıl oluşmuşlardır?
**Orklar**, Aarthal'ın canlı türlerinden biridir. Grûlash, Öe'yi domine etmek, ve bu yolda düşmanlarını tedirgin etmek için onları cücelerden ve ogrelerden türetmiştir.

Orklar, yaşadıkları bölgelere ve alt-gruplarına göre değişiklik gösterebilir. Bazı türleri karaderinlik'de, mağaralarda, tünellerde veya devasa yeraltı kalelerinde yaşarken; bazı türleri ise yerüstünde göçebe hayatı yaşar.

# Drùnnar-oden
Cüce dilinde *Drùnnar-oden*, veya Ortak lisanda *Diptekiler*; Ork kategorisinden bir tanesidir. Çoğunlukla yeraltında yaşar, ancak balta girmemiş ormanlarda ve bataklıklarda da varolabilirler. Anlamının *Diptekiler* olmasının sebebi, öncelerde sadece yeraltında yaşıyor olmalarındandır, ve medeniyetle alakaları pek yoktur.

## Goblinler
**Goblinler**, ork ırklarından küçük olanlarına, ve Öe üzerindeki en yaygın olanlarına denir. Çoğunlukla yeraltı tünellerinde, Karaderinlik içerisinde veya yüzeye yakın mağaralarda yaşarlar. Goblinler her zaman olmasa da, genellikle diğer goblinoid ırklar tarafından yönetilir.

### Tanımı
Goblinler 1-1.1 metre civarında olup, 18-25 kg arasında değişen ağırlığa sahiplerdir. Düz hatlara sahip yüzleri, koca burunları, elf gibi sivri uçlu kulakları ve keskin dişleri ön plana çıkar. Kırmızı ile sarı daha bilinen göz renkleri olsa da diğer renklerde gözler de görülebilir. Koyu kırmızı ile açık sarı arasında değişen ten rengine sahiplerdir. Ayrıca ork ırklarının ortak özelliklerinden biri olan yeşil ten rengine de sahip olabilirler. Bir kabilenin içerisindeki bütün goblinler aynı ten rengine sahip olurlar.

### Karakterleri
Diğer goblinoidler gibi goblinler de asabi varlıklardır, ve diğer ırklar tarafından kolayca provoke edilebilirler. Sinirlendiklerinde, sakinleşmeleri oldukça güç olur. Ayrıca genetik gelen kleptomanileri, fedakârlıklarına darbe vurabilir.

Genç goblinler küçük yaştan itibaren kendilerine yetmeyi öğrenirler. Agresif ve acımasız olmaları istenir. Bir gobline göre kendine verdiğin değerden fazlasını başkasına vermek makul bir düşünce değildir. Bunun yerine diğerlerini her zaman potansiyel bir düşman olarak görmek, onları birer rakip olarak görmek gerekir. Kültürel olarak da zayıfa tekme atmak, güçlünün zayıflıklarını bulmak hayatta kalmak için yapılması gereken temel kurallardandır.

### Toplum
Goblin toplumu doğaları gereği kavimsel ve kabile şeklindedir. En güçlü(veya bazen en zeki) olan yönetir, bu kişinin en güzel silahlara erişimi olur. Liderlerin başa geçmesi barışçıl şekilde olmaz, her zaman bir darbe çeşidi ile başa geçilir, sadece goblin tanrılarının ruhbanları başa geçerken barışçıl şekilde geçer, bunun olması için de liderlik vasfı olan bir kimsenin bulunmaması gerekir. Goblin kültürünün agresif ve saldırgan yapısı nedeniyle, kabilenin liderleri genellikle en güçlü olan hobgoblinler veya devgoblinler olur.

Çoğu goblin kabileleri, gözlerden ırak mağaralarda veya ağaçların arasında olsa da, bazı kabileler, köylerini maceracıların sık kullandığı yolların yakınına kurarlar. Böylece korumasız veya güçsüz gezginleri soymak daha kolay olur. Bazı goblin kabileleri yakaladıkları tutsaklarını ağır iş yaptırmak için de kullanır.

#### Habitat
Goblinler çoğunlukla ılıman iklime sahip düzlüklerde veya bataklıklarda yaşasa da; pek çoğu yeraltı tünellerinde ve karaderinlik mağaralarında da yaşar.

#### Dil
Kara Lisan dışında, Karaderinlik'te yaşayanları Derinlik Lisanı da konuşabilirken; bataklık veya yeryüzünde yaşayanları Ortak Dil dışında pek bir dil bilmezler.

#### İnanç
Goblinler, ork tanrıları olarak da geçen Lûk'Ash tanrılarına ibadet ederler.

### İlişkiler
Goblinler kendilerinden başkalarıyla ile iyi geçinemediklerinden dolayı, diğer ırklar tarafından minik belalar olarak düşünüp, goblinlere hiçbir zaman güvenmezler. Diğer ork ırkları ile bir miktar da olsa iyi geçinebilirler, bunun nedenlerinden en önemlisi aynı inançlara sahip olmalarındandır, ancak goblinlerin tek gerçek dostları worglardır. Worgları savaş sırasında müttefik olarak, diğer durumlarda ise binek olarak kullanırlar. Goblinler, cüceler ve cincüceleri ile hiçbir zaman anlaşamaz, hatta birbirlerinden nefret ederler.

## Hobgoblinler
* Hobgoblinler: Goblinlerin daha güçlüsü, daha akıllısı ve daha tehditkâr olanlarıdır. Genellikle goblin sürülerine liderlik ederler.

## Devgoblinler
* Devgoblinler: Drùnnar-oden'lerden en büyük olanı ve en güçlüsü, ancak zekası diğerleri kadar iyi değildir.

# Pënn-oden
Cüce dilinde, bir zamanlar dipteki; ancak şimdi üstte yaşayanlar olarak çevrilebilen Pënn-oden'ler, Orkların yerüstünde yaşayanlarıdır. Hepsinin ten renkleri gri ile yeşil tonları arasında değişir.

## Nûnlar
* Nûn: Çoğunlukla Orta Aarthal|Orta Aarthal'da yaşayan Nûnlar, düzlük arazilerde göçebe yaşarlar. Göçebe yaşayan İnsanlar|insanlara benzer şekilde at ve binek kullanmayı severler.

## Mêrchler
* Mêrch: Küçük gruplar halinde yaşamayı seven, oldukça vahşi orklardır. Orta Aarthal|Orta Aarthal'ın dağlarında ve tepelerinde bulunabilirler.

# Tarih
Orklar, ilk başta Grûlash tarafından, Öe'ye domine etmek amacıyla, Kantaşı Periyodu'nda türetilmiştir. Nasıl yaptığı tam olarak bilinmese de, Ogreler ve Cüceler kullanılarak üretildiği düşünülür.

İlk defa Cüceler tarafından Cücelordu Theongard'a rapor edildiler. Bu nedenden dolayı ''Drùnnar-oden'', yani ''Diptekiler'' ismi takılmıştır.

Birinci Çağ süresi boyunca orklar sadece küçük bir problem olarak geçerdi. Ancak Amloth Savaşı'ndan sonra cüceşehrini ele geçiren orklar güçlendi ve yeraltından çıkıp yerin üstünde bir yaşam şansını buldu.

## Birinci Çağ
İki gruba ayrılan orklardan yeraltında kalanlar diğer Karaderinlik ırkları ile birlikte yaşamaya devam etti. Diğerleri ise yerüstüne çıkıp yeni karakteristik özellikler kazandı. Gri Dağlar'a kaçanlar Mêrchler oldular. Gri Dağların coğrafyası onları vahşileştirdi ve içlerini sonsuz nefret kapladı. Diğerleri ise Nûn oldular. Göçebe yaşayıp, yağma yapan; atlara binip avladıkları etleri pişiren bir tür yarı-medeni bir ırk haline geldiler. Aralarında bölünüp, pek çok farklı kabile haline geldiler.

Cücelerden sonra onları rapor edenler elfler idi. Yùnadain Krallığı ile Burz'guul kabilesi arasındaki Iselath Savaşı sırasında kabile şefi Goruk, Kral Orólos'un kafasını keserek orklar adına yeni bir çağ başlattı.

## İkinci Çağ
İkinci Çağ sırasında Batıya doğru göç eden orklar Batı Aarthal ve civarında güçlü ve zengin yeni medeniyetler keşfetti. Pek çok küçük kabile, az sayıdaki askerleri ile küçük akınlar düzenledi. Bunların pek çoğu, orkların kendilerine has vur-kaç taktikleri nedeniyle iyi gitse de bazı akınlarında büyük malubiyetler aldılar. Zamanla diğer bir göçebe toplum olan Alghârileri kısa bir süreliğine ittirdiler, ancak Oorasha Muharebesinde aldıkları büyük yenildi ile Orta Aarthal'a geri kaçmak zorunda kaldılar.

Batı'da Royne İmparatorluğu'nun yıkılışı ile güçsüzleşen sınırlar, aynı zamanda karizmatik bir şef olan Vorkhun'un pek çok Nûn kabilelerini birleştirmesi ile birlikte Nûn istilasının temellerini atmıştır. Tek başına Batı'nın sınırlarını tutamayan Alghâran Hanlığı, özgürlük isteyen medeniyetler yüzünden yavaş yavaş küçülürken, istila, orkların Yeşil Vadi'ye girmesini kolaylaştırdı.