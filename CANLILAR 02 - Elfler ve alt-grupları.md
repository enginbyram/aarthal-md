# Elfler hakkında
**Calanyar** veya **Elfler**, fey ırklarının uzun ömürlülerindendir. Zamandan zamana güçlü uluslar kurmuşlardır, duruma göre göçebe yaşam stilini benimsemişlerdir. Neredeyse bütün elfler [[KOZMOLOJİ 03 - İnanç sistemleri ve Tanrılar#Seladrine panteonları|Seladrine panteonlarına]] ibadet ederler, ve elfler çoğunlukla, doğaları gereği iyi kalplidir ve uç tavırları vardır. Dört farklı gruba ayrılırlar. Bunlar [[KOZMOLOJİ 01 - Kozmoloji ve düzlemler#Feydiyarı|Feydiyarı'ndan]] kendi rızalarıyla gelen Aran Amothyar veya Üstün Elfler, Feydiyarı'ndan kovulan Echor Noldoran veya Kovulanlar, Üçüncü ve kendi rızalarıyla gelen Calen Sylvan veya Silvanus'un Takipçileri, Tam olarak elf olmayan Egeloth Dhwan veya Farklı Olanlar.

## Tasvir
Genel olarak [[CANLILAR 03 - İnsanlar ve alt kültürler|insanlardan]] daha güzel bilinen elfler aynı zamanda onlardan pek de uzundur. Elflerin dış görünüşü bir insanınkine benzerdir. Ortalama bir elf ince-uzun ve atletik gözükür. Saç renkleri her renk olabilse de genel kurallar şöyledir: Ay elfleri, gri elfler, Avariel ve yıldız elfleri çoğunlukla koyu renk saça (kahverengi, siyah veya abanoz rengi); güneş elfleri, yeşil elfler ve orman elfleri altın rengi saç rengine; lythari ve kara elfler gümüş veya beyaz renk saça sahip olurlar. Elflerin genellikle sivri uçlu kulakları vardır.

### Kişilik
Efler genellikle güçlü ve hızlı tutkularda bulunurlar. Çabucak gülebilir, sinirlenebilir, üzülebilir ve sakinleşebilirler. dürtüsel veya düşüncesiz denebilecek eylemleriyle bilinirler ve, sonuç olarak, çoğu ırklar onları flörtöz ve çoşkun bilir. Ancak, elfler diğerlerinin yorumladığı kadar tuhaf değillerdir, ve tipik olarak kaprisli tutumlarına rağmen oldukça sorumluluk duygusu yüklü kişilerdir. Kısmen uzun yaşamları nedeniyle elflerin bazı olayları ve hadiseleri ciddiye almak konusunda sıkıntıları vardır, ancak bilindik tehditler arttıkça, elfler sadık oldukları kişilere iyi birer arkadaş ve müttefiktir.

Elfler güçlü ve neşeli birer arkadaşlardır. Çoğu elfler basit eğlenceleri severler; dans, şarkı söylemek, koşu, veya yetenek gösterileri bunların içindedir. Onlara ilginç gelmeyen görevlere karşı doğal isteksizlik duyarlar. Ancak, savaş gibi hoş olmayan durumlarda; arkadaşlarına, ailelerine veya memleketlerine gelebilecek tehditlerde oldukça ciddi ve gaddar olabilirler.

## Toplum
İnsanların aksine, elfler yaşlandıkça şekil değiştirmezler. En belirgin değişim, onların saç renginin grileşmesi veya kararmasıdır. Çoğu elf hayatlarının sonuna kadar sağlıklı ve hayat dolu yaşar, ölümü yaşlılıktan olursa, bu yaş 2 ila 9 yüzyıl kadar sürebilir.

Çoğu elf uyumaz, bunun yerine meditasyon yaptıkları görü denilen bir hale bürünürler. Bu görü sistemi de düzgün bir uyku kadar etkilidir ve aynı zamanda etrafları konusunda da algılarını açık tutar. Bu görü durumunda elfler, gençlik zamanlarında, ruhlarının eski yaşamlarında yaşadıkları anıları tekrar tekrar oynatır ve mutlu olurlar, bazen ise feydiyarı zamanlarında geçen anılarına da erişebilirler. Ancak elfler bu eski anılarını unutmaya başladıklarında çocukluklarının bitmeye başladığını düşünürler. Eski anıları tamamen bitip, yerine şimdiki vücutlarında yaşadıkları anılar kaldığında ise gençlikleri tamamiyle bitmiş, ergenliği aşmış ve bir erişkin olmuşlardır. Çoğu elf bu durumda görülerini daha mutlu ve heyecanlı anılar ile doldurmak amacıyla maceralara atılır.

### Yaşam alanları
Elfler, insanlardan sonraki belki de en versatil ırklardan biridir. Kendi içlerinde hem göçebe yaşayan ay elfleri, hem de Büyü kokan büyük medeniyetler kurmuş kuşku dolu ve rasyonel güneş elfleri barındırırlar.

Elf denizi ve çevresi, elflerin Feydiyarı'ndan göçünden sonra Batı Aarthal'a ilk geldikleri noktadır. Buranın batısında güneş elfleri, güney-doğusunda yıldız elfleri yaşar. Ay elfleri diğer elflerin aksine aynı insanlar gibi zihinlerindeki merakı durduramadıklarından dolayı seyahati sever, ve bir nevi göçebe yaşarlardı. Onlar, pek çok medeniyetin kurulmasında başkalarına yardımcı olmuş, ve kendileri ise kalıcı olarak Batı'nın kuzeyinde yer edinmişlerdir. Soluk elfler diğerleri tarafından kovulduğu için, diğer elflere olabildiğince uzak yaşamak istemiş, bu nedenle Renksiz Hiçlik ve çevresini evi bilmiştir. Drowlar ise [[KOZMOLOJİ 03 - İnanç sistemleri ve Tanrılar#Karanlık seladrine|Lûrath'ı]] takip ederek Karaderinlik'e inmiştir.

### Kültür ve gelenekler
Elflerin dört farklı alt grubu vardır. Bu gruplar elflerin Feydiyarı'ndan geliş sırasına göre kategorize edilir.

### Din
Elfler çoğunlukla Seladrine panteonlarına inanırlar. Bazı elfler panteonları es geçip direkt doğa ile temasa geçebilir -bu durum özellikle druidizm ile bağdaşır, fakat yine de kendi panteonları olan Seladrine'lere özel bir saygı vardır.

#### Dil
Elfler kendi aralarında pek çok farklı dil geliştirmiştir. Ancak bunların en yaygını [[SANAT 02 - Diller#Namarie|Namarie]] dilidir. Bu dil, elflerin Feydiyarı'nda kullandığı *Antik Namarie* dilinin farklılaşmış ve daha detaylı olanıdır.

Elfler aynı zamanda kendilerine has yazı sistemi geliştirmiştir. Bu yazı sistemine *Dyl* denir.

## Tarih
Birinci Çağ'ın sonlarına doğru [[KOZMOLOJİ 03 - İnanç sistemleri ve Tanrılar#Tiamat|Tiamat]] elfler üzerinde büyük etkiler bıraktı. Büyük Caledurion İmparatorluğu imparatoru Eawën Tiamat'a bağlılık yemini etti. Böylece imparatorluk **Tiamat'ın imparatorluğu** sıfatını aldı. Güç dengesini tekrar kurmak amacıyla [[KOZMOLOJİ 03 - İnanç sistemleri ve Tanrılar#Bahamut|Bahamut'un]] kanını sahiplenen insanlarla aralarında büyük diplomatik sorunlar çıktı, bununla birlikte Son Savaş başlamış oldu.

İki büyük tanrının kavgasına ölümlü ırklar da katılmış oldu. Uzun yıllar süren bu savaşı insanlar kazandı. [[ORGANİZASYONLAR 01 - Antik devletler#Caledurion İmparatorluğu|Caledurion İmparatorluğu'nun]] çöküşüyle birlikte de güç dengesi insanların eline geçti. Aynı zamanda [[TARİH 01 - Batı Aarthal tarihi#İkinci Çağ|İkinci Çağ]] başlamış oldu.

Caledurion'un çöküşü ile birlikte ortaya iki farklı büyük elf ülkesi çıktı. [[ORGANİZASYONLAR 03 - Devletler#Doronsûn|Doronsûn]] ve [[ORGANİZASYONLAR 03 - Devletler#Esthara|Esthara]]. Doronsûn ülkesi Seladrine'lerin gelenekleri ile yönetilip, ırkların barışını amaçlarken Esthara ülkesi tamamiyle elflerin üstünlüğünü amaçlar durumda olmuştur.

### Kökenleri
Elfler üç farklı gruplar şeklinde [[KOZMOLOJİ 01 - Kozmoloji ve düzlemler#Materyal evren|materyal evrene]] gelmiştir. İlk başta birinci grup olan Aran Amothyar'lar, Seladrine'lerin elflere bahşettiği elf büyülerini kullanarak gelmiş ve yerleşmişlerdir. Onlar geldiğinde ejderhalar dışında başka ırk yoktu. [[CANLILAR 05 - Ejderhalar ve ejderimsiler|Ejderler]] de onlara düşman oldu.

Feydiyarı'nda çıkan tartışmalarda tanrı Lûrath'ın safını tutan bazı elf kabileleri oradan kovularak geldiler. Onlar ikinci grup olan Echor Noldoran'lar oldu. Onlardan bazıları Lûrath'ı takip edip yeraltına, [[COĞRAFYA 01 - Genel bilgiler; Süperkıtalar, Takımkıtalar, Kıtalar; Karaderinlik ve Bölgeler#Karaderinlik|Karaderinlik'e]] indi. Bazıları ise kendilerini diğer elflerden soyutlayarak [[COĞRAFYA 01 - Genel bilgiler; Süperkıtalar, Takımkıtalar, Kıtalar; Karaderinlik ve Bölgeler#Renksiz Hiçlik|Renksiz Hiçlik'e]] seyahat etti. Sonralarında onlara gri elf denmeye başladı.

Yeşil elfler ise üçüncü grup oldu. Onlar, [[KOZMOLOJİ 03 - İnanç sistemleri ve Tanrılar#Ranfir Ramadyn|Ranfir Ramadyn'a]], veya diğer ismi [[KOZMOLOJİ 03 - İnanç sistemleri ve Tanrılar#Silvanus|Silvanus'a]] ibadet ederlerdi. Ormanları ve yeşil vadileri aynı feydiyarı'ndaki vadileri gibi çiçeklerle donattılar ve evleri gibi savundular.

Elfler için kısa bir sürede bütün kabilelerin arasında farklılıklar oluşmaya başladı. Hem fiziksel hem de karakterleri değişime uğrayarak yeni kabileler oluşturmaya başladılar. Yukarıda, gökyüzüyle bulutların arasında Avariel'ler ejderlerle olan büyük savaşına başladı. Aşağıda, toprağın üstünde ise üç büyük kabile üç büyük ülke kurdu. Mithral elfleri, güneyde Caledurion'u; Yeşil elfler Batı Aarthal'ın merkezindeki vadilerde [[ORGANİZASYONLAR 01 - Antik devletler#Drisdale Ülkesi|Drisdale'i]]; Güneş elfleri ise batının nehirlerinin etrafında ve çöllerinde [[ORGANİZASYONLAR 01 - Antik devletler#Frondolindë|Frondolindë'yi]] kurdu. Bu ülkeler uzun sürelerce ayakta kalmayı başarabildiler. Politikal kavgalar ve en güçlü olma isteği üç ülkeyi de savaşa soktu, böylece birbirleriyle çatışmaya başladılar.

Yeşil elfler bu savaşlarda bir çok mağlubiyet aldılar ve bütün topraklarını kaybettiler. Vahşi doğaya sürülen yeşil elfler, jenerasyondan jenerasyona çok değiştiler. Sonunda büyüye olan çoğu yeteneklerini kaybettiler, fakat doğaya olan bağlantıları daha da arttı, sonucunda ise vahşi hayvanlarla birlikte doğayla iç içe yaşamaya başladılar.

İzole kalan yeşil elflerden bazıları, vahşi elflere dönüştü ve medeniyetin hissiyatını, zevkini unuttular; göçebe hayata adım attılar. Diğer bazıları ise ormanların içerisinde diğerlerinden saklı ancak ilişkiyi koparmadan büyüyle yaşamaya devam etti. Böylece orman elfleri ortaya çıktı.

Birinci Çağ'ın ortalarına doğru insanlar gelmeye başladı. Böylece Batı Aarthal'daki güç dengesi elflerin elinden yavaş yavaş kaydı.

# Aran Amothyar
Aran Amothyar, veya ortak dilde Üstün Elfler; Feydiyarı'na gelen ilk elf grubundakilerdir. Bu gruptakilerin göçleri, Batı Aarthal üzerindeki ilk medeniyetlerin kurulmasını sağlamıştır.

## Sêl'Tar
**Ay elfleri**(Namarie dilinde: **Sêl'Tar**, veya **gümüş elfler**), en bilinir elf alt kültürüdür. İnsanlara, diğer elf akranlarından daha toleranslıdır ve çoğu yarı-elflerin atalarıdır. Bazı kaynaklarda üstün elfler olarak da geçer, bazen ise basitçe eladrin denir, ancak yanlıştır.

### Tanım
Çoğu elfler gibi, Sêl'Tarlar uzun, insan boyuna yakındır, ancak daha ince-uzun ve güzeldir. Ay elflerinin tenleri soluktur, çoğunlukla buz mavisi tonlarına yatkındır. Ay Elflerinin saçları genellikle siyah, mavi veya gümüşî beyazdır, fakat insanvarî renkler de barındırabilir, lakin nadirdir. Ay Elflerinin gözleri, diğer elfler gibi, genellikle yeşil ancak bazen de mavidir. Erkekleri kadınlarından daha uzun olur.

### Karakter
Elf ırklarının içerisinden ay elfleri en dürtüsel olanıdır. Memnun olmaktan ve izolasyondan tiksinirler. Ay elfleri her zaman seyahat eder ve vahşi doğayı keşfetmeyi çok severler. Kendi ırklarından başkalarıyla iletişime geçmeyi pek severler. Kendi kültürlerini yaymanın en güzel yolunun, diğer kültürlerle bağlantı kurmak olduğunu düşünürler.

### Kültür
Ay elflerinin topluluğu genellikle merkezileşmemiş göçebe topluluklardan oluşur. Diğer elflerin arasında yaşamakta rahatlık duyarlar, özellikle güneş elflerinin etrafında. Cincücelerinin, insanların ve yarımlıkların arasında yaşamaktan da haz alırlar. Çoğu ay elfleri kendilerini on aileli gruplara böler, ve demokratik bir şekilde yönetir. Ancak de facto liderlerin sözleri, diğerlerine göre daha ağırlıklı olurdu. Ay elfleri nerede yaşasalar, minimalist olsa da dolu olsa da, rahat olurlar.

Kaygısız ve rahat olsalar da, ay elfleri tehlike karşısında anlık davranabilir. Diğer elfler gibi, ay elfleri de gruplarının bütün üyelerinin silah tutabilir olmasına önem verir. Büyü konusunda da küçük de olsa yeteneklerinin olması, karanlık zamanlarda hayatlarına ışık tutabilir, morallerin yükselmesini sağlayabilir.

### Tarih
Ay elfleri Aarthal'a gelen ilk elflerden değillerdi, ancak sayıca en fazla olanlarıydı. Feydiyarı'ndaki gibi, Aarthal'a geldiklerinde yeryüzünün her bucağını gezmeye başladılar. Sonunda ise, şimdiki İnar Nilth bölgesinin etrafında Orian Preya ülkesini kurdular. Lâkin bu ülkenin tarihi hüsranla bitti. Elf Savaşları sırasında, Réndalar ülkesi tarafından yok edildi.

Oriyan Preya'nın yıkılışından sonra, çoğu ay elfi bir çok farklı elf ülkesi kurmaya yardım etti. Başarılı olan şehirlerden Nilth ve Lythara kurulduklarından beri hala ayakta durmaktadır. Mire Gronnar ise Caen'in Gazabı sırasında düşerek yok olmuştur.

## Güneş elfleri
* Güneş elfleri. Batı Elfleri olarak da bilinen güneş elfleri, büyülere, özellikle elf büyüsüne yatkınlıkları ile bilinirler. Oldukça rasyonel bakış açıları vardır. Onlar için duyguların aşırı uçları manasız, tanrıların bahşettiği bilince aykırı bir durumdur. Güneş elflerine batı elfleri denmesinin sebebi ise Elf denizi'nin batısının onların evi olmasındandır.

## Yıldız elfleri
* Yıldız elfleri. Mithral Elfler olarak da bilinen yıldız elfleri, beyaz tenleri ve tenlerine zıt şekilde koyu saç renkleriyle bürünmüşlerdir. Diğer ırklar onları "burnu havada" olarak betimler. Kendi kanlarına karşı ılımlı ancak tarihsel sebepler nedeniyle diğerlerine karşı soğuk tavırları vardır. Oldukça atik olan bu ırk savaş sanatlarında usta olmakla kalmayıp Büyü konusunda da marifetlidir.

# Echor Noldoran
Echor Noldoran, veya ortak dilde Kovulanlar; Feydiyarı'ndan kovulmuş, materyal evren'e gelmiş olan ikinci gruptur. Drow'lar gibi, bu gruptaki bazı elfler farklı tanrıların takipçisi olmuşlardır.

## Drowlar
**Drowlar**(okunuşu: /drəʊ/ draw veya: /droʊ/ dro), diğer adıyla kara elfler, derin elfler, akşam elfleri, veya bazen yeryüzünde Derinlere Gidenler olarak bilinirler. Elflerin koyu tenli akranları olan bu türün doğal bölgesi Karaderinlik bölgesidir. Gaddarlıkları nedeniyle çoğu ırk tarafından korkulur ve nefret edilirler. Ancak bazı drowlar iyi kalplidir.

### Tasvir
Vücutları sırım gibi ve atletiktir, yüzlerinde keskin hatları vardır ve genellikle çekicilerdir. Drowlar diğer akranlarına göre daha kısa boylu ve daha incedir. Genel görüş, kadınlarının erkeklerinden daha güçlü ve büyük olduğdur, ancak iki cinsiyeti de ortalama 1.4m ile 1.7m arasında değişir. Erkekler 39kg ile 71kg arasında değişir, kadınlar ise 37kg ile 68kg arasındadır.

### Biyoloji
Drowlar diğer akranları elflere göre daha doğurgandır. Gerçekte, doğurganlıkları diğer elflerle aynıdır ancak drowların kültüründe, kadınlar doğurganlıkları bitene kadar ne kadar fazla çocuk doğururlarsa o kadar hayatlarını tamamlamış olduklarına inanırlar. Örnek olarak, şeytani Lûrathî topluluğunda, aktif bir kariyeri olan drow bir kadın hayatı boyunca ortalama on çocuk doğurur. Ancak, sürekli maruz kaldıkları kötü koşullar ve çekişmeler, nüfuslarını yükseltmelerine karşı gelir.

### Yaşam Süresi
Drowların yaşam süreleri insanlardan bir hayli çoktur, diğer elflerle neredeyse aynıdır. Genç yaşta talihsiz bir nedenden dolayı ölmedikçe yüzyıllarca yaşayabilirler. Genellikle, drowların ömürleri 750 yıl kadardır, ancak ölümlerin %90'ı 750 yaşlarından önce olur. Ancak, güzel ve sağlıklı bir hayat yaşamaya parası yeten drowlar 1000 yıl kadar yaşayabilir(tabii, bu noktada artık fazlaca yaşlanmış olurlar). Lûrath'ın bahşettiği büyüleri, cemaat üyelerinin bin yıllarca yaşayabilmesini sağlar. Bu da tanrıçanın onları sevdiğine bir işarettir.

Drowlar yaşlanma belirtilerini 600 yaşlarında göstermeye başlarlar. Bu belirtilerden bir tanesi saç tellerinin incelmeye başlaması, ve kadınlarda sarıya doğru renk değiştirmesidir, erkeklerde ise gümüşî veya gri renklere dönmesidir.

### Tarih
Feydiyarı'ndan sürgün edilen birlikte elfler Aarthal'a geldiler. Uçurumkıyı düzlemine sürülen Lûrath'a kendilerini adayan tek kültür, kara elfler oldu.

Örümceklerin prensesi, drowları daha fazla güç bahşedebilmek için karaderinlik'e göç etmelerini istedi. Onlar da göç etti. Böylece; derileri değişti, kültürleri farklılaştı ve en sonunda Karaderinlik'e uyum sağladılar.

## Mithgwan Talyar
#gri-elfler #mithgwan-talyar
* **Gri elfler**, Aynı zamanda Soluk tenliler veya kendi dillerinde Mithgwan Talyar olarak da bilinen bu elfler, hem feydiyarından kovulmuş, hem de kendi elf akrabaları tarafından istenmeyenler olarak kuzeye güçmüş olanlardır. Antik tarihlerini Renksiz Hiçlik üzerinde geçirmiş, kuzey elverişsiz bir yer olması üzerinde Ghaskeena ve Yoron arasında kalan Zehir korusu'na göçmüşlerdir. Solgun ve yeredeyse bir taş gibi gri ten renkleri nedeniyle diğer ırklar onlara böyle hitap eder. Kendilerine düşman olmayanlarla iyi geçinirler, ancak her zaman kuşkuyla yaklaşırlar.

## Shadar-kai
#shadar-kai #gölgediyarı-elfleri #kuzguniçe
* Gölgediyarı elfleri. Kuzguniçe'nin hizmetkârları olan bu elf ırkı, Feydiyarı'ndan kovulduktan sonra Gölgediyarı'na kaçmıştır. Mor tenleri ve genellikle kel olmaları sebebiyle başka aberasyonlar ile çok karıştırılır. Diğer bir ismi ise Shadar-kai'dır.

# Calen Sylvan
#calen-sylvan #yeşil-elfler #silvanusun-takipçileri
**Calen Sylvan**, veya Yeşil Elfler, halk arasında bilinen adıyla Silvanus'un Takipçileri; materyal evren'e üçüncü grup olarak gelmiş elflerdir. Onlar, ormanları ve yeşil arazileri evleri bilmiş, çoğunlukla Silvanus'a, veya Seladrine panteonları'ndaki ismi Ranfir Ramadyn'a ibadet etmişlerdir.

## Yeşil elfler
#yeşil-elfler
* **Yeşil elfler**. Birinci Çağ sırasında yaşamış olan bir elf ırkıdır. Üçlü Taç Kavgası döneminde parçalanmış ve orman ve vahşi elfleri ortaya çıkarmıştır.

## Orman elfleri
#orman-elfleri
* **Orman elfleri**. Ormanların ve yeşil arazilerin ev sahibi orman elfleri; Silvanus'a yakınlıkları ile bilinir. Kendilerine Sylvan da diyen orman elfleri, izcilik ve druidizm'e oldukça yatkındır. Doğa sevgileri sebebiyle doğaya zarar vermeden iç içe yaşama istekleri vardır. Ağaçların içerisinde yuva yapıp, büyük ağaçların dallarından bölgelerine tehdit olanları gizlilik içerisinde izlerler.

# Egeloth dhwan
#egeloth-dhwan #farklı-olanlar
Egeloth dhwan, veya ortak dilde Farklı Olanlar; üç ana grubun göçünden çok sonra değişen ve elflikten öte farklı kanlar taşıyan elflere denir.

## Yarı-elfler
#yarı-elfler
* **Yarı-elfler**. Ailesinden bir tanesi elf, bir diğeri ise insan olanlara denir. Böyle bir birleşimden doğan çocukların hepsi yarı-elf olmayabilir; bazıları sadece elf özelliklerini alırken bazıları sadece insan özelliklerini de alabilir. kişilerin yarı-elf olduklarını; sivri kulakları, gelişmiş duyuları ve büyüye olan yatkınlıklarından; ve insanlardan aldığı arkadaşçıl ve uç olmayan duygu durumlarından anlaşılabilir. Ayrıca yarı-elfler, bir elf kadar olmasa da, insanlardan daha uzun süre yaşar.

## Lythari
#lythari #likantropi #kurtvari
**Lythari**(Quen-alé dilinde: **Ly'tar**), iyi kalpli elf likantropik kurtlarıdır, görünüş olarak kurtadamlara benzer ve karıştırılırlar. Lytharilerin kurtadamlardan farkı, hibrit bir formlarının olması ve kurtvarî formlarında arkadaşçıl ve candan olmalarıdır. Kurtadamlardan sayıca azlardır, ve Selûnitler tarafından desteklenirler.

### Ekoloji
Lythariler tam likantroplardır. Likantrop bir aileye yarı-hayvan olarak doğarlar. Lythari sürüleri sadece Lythara adasında ve Esthara bölgesindeki orman elflerinin yaşadığı bölgelerde bulunur. Lythariler yayılmalarını bir çeşit bağdaşma ritüelleri ile yaparlar, bu da önceden yarı-hayvan olmayan kişinin bir lythariye dönüşmesini sağlar. Bu, sadece iki tarafında dönüşmeyi kabul etmesiyle gerçekleşebilir. Bu ritüel, ısırılan kişide geçmeyen bir yara izi bırakır, ve kurt ısırığına benzer.

### Savaş
Fiziksel kavga lythariler arasında sevilmez. Eğer mbir savaşa yardım edecekler ise kendilerini, keşif amaçlı veya habercilik için kullanılmalarını isterler, böylece hızlarını avantaja çevirebilirler. Ancak, köşeye sıkıştırılırlarsa veya akranlarını, sevdiklerini korumaları gerekirse, güçlü çenelerini kullanarak büyük etkiler başarabilirler. Başka durumlarda, sadece avlanırken saldırırlar; bu da genellikle geyik, tavşan ve yabani domuz olur; aynı kurtlar gibi.

### Toplum
Lythariler küçük sürüler halinde gezerler, genellikle bu sayı 30'u geçmez, ve bunların bir düzinesi kendilerini koruyamayacak kadar küçük olurlar. Metal objeleri kendilerine uyumlu hissetmezler, ve sürülerinde var olan nadir büyü kullanıcıları ise bir doğa tanrısının rahibi olur. Sürünün bütün üyeleri eşittir, ve gerçek bir lider yoktur. Bu nedenle, sürüler genellikle anarşik olur, ayrıca zaman ilerledikçe sayıları azalır, çünkü çoğu lythari portallardan seyahat ederek feydiyarına gider.

Sadece lythariler normal kurt sürülerine kabul edilebilir, ve onlara saygıyla davranılır. Ancak sürü hiyerarşisinden ayrı tutulur. worglar vekurtadamlar gibi kötü kurt ve kurtvarîler lytharileri olabildiğince yalnız bıraktırmaya çalışıp, tek kaldıklarında onları öldürmeye çalışırlar. Lythari'lerin iyi kalpliliğini doğal olarak hissedebilirler.

Lytharilerin göçebe klanlarından Ëreman, Esthara bölgesinin Soluk Ormanında yaşar.

### Tarih
Lythariler feydiyarından Aarthal'a akranları eladrinlerden çok önce gelmişlerdir. Ancak zaman geçtikçe değişime uğramışlardır. Bazı onları eladrinler ile aynı gruba sokmaz.

## Avarieller
#avarieller #kanatlı-elfler #ejderhalar
**Avariel**(Tongwár dilinde: **Aven-Aar** veya **kanatlı elfler**) Aarthal'a göçen ilk elf gruplarındandır. Ancak, ejderler ile olan çatışmalar nedeniyle neredeyse tamamı yok olmuştur, kalanlarının ise birer efsane olduğu söylenir.

### Tanımı
Avarieller karada yaşayan diğer elf akrabalarından daha hassas ve narindirler. Kemiklerinin içi boştur, böylece uçuşları daha rahat olur. Soluk tenleri, genellikle porselen beyazıdır. Aven-Aarların kanatları genellikle beyazdır, ancak siyah, kahverengi veya çilli de olabilir. Avarieller kanatlarının uçlarını da boyamalarıyla bilinir. Gözleri normalden biraz daha büyüktür, ve renkleri okyanus mavisinden safir yeşiline, ve açık mor renklere kadar değişebilir. Saç renkleri normalde gümüş beyazı veya siyah olur. Avarieller elflerin en güzel seslileri olduğu söylenir, ve şarkıları ozanlar tarafından Aarthal'ın her noktasında çığırılır.

### Toplum
Avariel toplumları iki farklı kategoriye bölünür. Bir tanesi "savaşçı" diğeri ise "barışçıl" olanlarıdır. Genç avarieller zamanlarını iki kültürden de yararlanır -ki bu binlerce yıl sürebilir, böylece hangi kültürden geldikleri önemsiz olup, iki tarafın da nasıl yaşadığına saygıları olur.

#### Savaşçıl Avarieller
Savaşçıl Avarieller savaş ve güce yönelir, avariel toplumlarına liderlik eden kabile şeflerine ve dini liderine cevap verirler. Kompleks ve onursal yasalarına hizmet ederler, ve her daim ırklarını korurlar. Savaşta bu avarieller hiçbir türlü merhamet göstermezler.

#### Barışçıl Avarieller
Avariel toplumunun diğer tarafındakiler; bilginler, filozoflar, sanatçılardır. Neden ve sonuç gibi yöntemlerle sorunları çözmeyi hedefleyen barışçıl avarieller hayatlarının çoğunu büyüyü araştırmakla geçirirler. Tarih, din onların ilgi alanlarıdır. Agaryn Lyita'ya ibadet ederler.

### Yerleşim Yerleri
Avariellerin en son bilinen yerleşim yerleri Vvarenfall'dır, Renksiz Hiçlik'in en kuzey batı ucunda yer alır.

### Din
Çoğu Agartn Lyita'ya, rüzgarın, gökyüzünün ve havanın tanrıçasına ibadet eder, ancak diğer seladrineleri de kabul ederler. Agaryn Lyita hepsinin üstünde tutulurdu.

### İlişkiler
Avarieller uçan ırklarla iyi ilişkilerde bulunurlar. Aarakocralar ile bağları kuvvetlidir, çünkü aynı panteonu paylaşırlar ve doğaya aynı şekilde saygı duyarlar. Ejderleri en büyük düşmanları olarak görürler, ve çok fazla savaş; çok fazla kayıplar vermişlerdir.



