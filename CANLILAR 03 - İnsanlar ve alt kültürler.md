# İnsanlar hakkında
#insanlar #humanoid #canlılar #ırklar
İnsanlar Aarthal'da varolan baskın bir türdür, ve göçsever özellikleri nedeniyle evrenin en uç noktalarında bile karşılaşılabilir. Genel olarak düşüncelerini açıklamayı severler ve duygusaldırlar. Oldukça versatil olmalarıyla bilinir, fakat diğer ırklardan daha usta oldukları bir konu yoktur. Onların hırs, heves ve tutkuları; büyük imparatorluklar ve krallıklar kurmalarına yardımcı olmuştur.

## Etimoloji
Çoğu ırkın insanlar hakkında kendilerine öz terminolojisi vardır. Elfler ve yarımlıklar onlara Fazla el der, bu da eski elf hakareti "Fazla el hakareti'nden" gelir. Bu hakaretin kendisi, İkinci Göç zamanında elf ülkelerine akın eden insanların göçü zamanındaki insan tasviri olan "anlamadıkları her işe yorulmak bilmeyen ellerini fazlasıyla sokanlar" cümlesinden gelir. Aynı zamanda bu sözdeki fazla kelimesi; insanların fazla doğurgan olmasına(elflere nazaran), ve bitmek bilmeyen yaşam enerjisine dem vuruken; el kelimesi onların kendi yoktan yarattıkları bu dünyada birer yabancı olduğunu vurgular. Orklar insanlara gevrek, Treantlar ise uurangg'dzz yani "çenebazlar" der. Ejderhalar ise muna, ve devler ise van der.

## Toplum
İnsanlar diğer ırklar tarafından "göçebe" olarak görülürler. Onlara, evrenin her noktasında rastlamak normaldir. Antik çağlardan beri gökteki yıldızlara merak duymuş olup, ufuk çizgisini her zaman aşmaya çalışan kişilerdir. Bu nedenle oldukça farklılaşmış tonlarca kültüre bölünmüşlerdir. Bazıları at üstünde göçebe hayatını yaşarken(bunların en çok bilineni Alghârilerdir), bazıları güzel kulelerinde lordluklar kurmuştur; bazıları ise büyücüler tarafından yönetilecek olan Mahokrasi yönetim şeklini kullanır.

### Büyü ve insanlar
İnsan toplumu büyü kullanmayı doğuştan bilmeyen tek ırktır. Onlar büyü kullanmayı Ejder Çağı'nın başlangıcında öğrenmiştir. Son Savaş sırasındaki üstün yardımları neticesinde Bahamut tarafından büyüyü kanalize etmenin yolu aktarılmıştır. Böylece insanlar da büyüyü kullanabilmeye başladı.

### Memleket
İnsanlar Batı Aarthal'ın çoğu bölgesinde devletler kurmuşlardır. Bunların en bilineni 867 yılında yıkılan Royne İmparatorluğu'dur.

# Sapkınlar
#sapkınlar #düzlemruhlu
**Sapkınlar**, kökeni düzlemruhlulara dayanan insanlardır. Genellikle kökenleri Yekyeklere dayanabilir -iblisler, şeytanlar, kötü panteonlar gibi. Sapkınlar zalimlikleri ve cazibeleri ile bilinir, bu da onları mükemmel birer düzenbaz veya tam takır bir lider yapar.

Kötü kökenlerinin yok olmasının üzerinden pek çok jenerasyon geçmiş olabilir, ancak bazı lekeler çıkmaz. Yarı-yeklerden farklı olarak, sapkınlar kötü hizalarından arınamazlar, ancak bir insan kadar geniş hiza farklılıklarına sahip olabilir. Göksel karşıtları olanlar Semavi|semavilerdir.

Sapkınlara benzeyen ırklar içerisinde fey'ri, maeluth, tanarukk ve tutamcıklar vardır.

## Tanımı
Sapkınlar geldikleri yerin atmosferini değiştirir. Çoğu kişi onların kökenini bilmeden bile etraflarında rahat olamaz. Bazıları normal bir insan gibi dururken, çoğu atalarının fiziksel özelliklerini almıştır; genellikle boynuzlar, kavrayabilen kuyruklar ve sivri dişler. Çoğu sapkınların gözleri siyah, kırmızı, beyaz, gümüş; veya altın küreler olarak durur. Bazılarının ise insanlarınkine benzer. Diğer, daha farklı karakteristik bir özellik olarak bazılarında sülfürümsü bir koku vardır, ayrık ayakları olabilir veya direkt; rahatsız edici bir aura yayabilirler.

Çoğu yönden sapkınlar insanlara benzer. Ortalama olarak onlar kadar uzundurlar(170-190cm), ve insanlardan çok az daha ağırdırlar (64-100kg). Sapkınların tenleri genellikle insanvari renklerde olur, ancak biraz daha detaya inerek renklerinin yansıması veya tonu kırmızı, mavi veya yeşil gibi renklere kayabilir. Sapkınların saç renkleri de genellikle insanlarınki gibidir, ancak koyu lacivert, kırmızı ve mor nadir değildir.

Çarpıcı şekilde insandışı özellikleri olan sapkınlar genellikle korkmuş ebeveynler tarafından öldürülür. Hafif derecede insandışı özelliklere sahip olanları ise dışlanmaktan veya zalim nedenlerden dolayı olgunluğa erişemeden vefat ederler. Olgunluğa erişebilenler insanlar ile aynı zamanda yaşlanır, ancak insanlardan 20-40 yıl daha uzun yaşayabilirler.

## Sapkın soyları
Bir sapkının fiziksel görüntüsü genellikle onun hangi soydan meydana geldiğini gösterebilir. Şeytani sapkınlar yaygın boynuzlar ve kuyruğun dışında, çatallı dile sahip olabilir; sürüngenvari deriye veya pullu tene, kükürt kokusuna sahip olabilir, veya vücut sıcaklıkları garip şekilde oldukça sıcak olabilir. Bazı kaynaklar bu tarz sapkınların gölge veya yansıma ortaya çıkarmadıklarını söyler. Bazı sapkınların keçi gibi bacakları, ve toynakları vardır. Rakshasa|Rakshasalardan gelen sapkınların tüylü ciltleri veya kedi gibi gözleri olabilir. Çoğu sapkınlar bu özelliklerden sadece bir veya iki tanesine sahip olur.

Bazı sapkınlar yeklerden değil de güçlü İnançlar|panteonlardan gelirler. Bu sapkınlar kendilerine has fiziksel karakteristiklerine sahip olur. Soyu Esha|Esha'dan gelen sapkınların boynuzları geyik boynuzu gibi olur, soluk beyaz tenleri olur ve beyaz saçları olur. Mask tarafından babalık edilenler ise yansıma çıkarmamaları ile bilinir.

Albız|Albız'ın tanrılığa yükselmesinden önce, şeytani kan farklı ırktan kişiler ile evlenerek seyreltilebilirdi, fakat Albız'ın tanrılığa yükselmesiyle birlikte bir sapkının başka ırktan biriyle evlenmesi her zaman sapkın bir çocuk doğurtmaya başladı.

-3.yy civarında, diğer soylardan sapkınlar tekrar doğmaya başladı, ancak Albız soyu hala açık arayla en kalabalık soydu.
## Karakter
Sapkınların onlara bahşedilen bir çok özellikleri vardır. En çok göze batanı, aşırı sivri zekalarıdır, ve kötü kökenleri nedeniyle baştan çıkarıcı auraya sahiptirler. Çoğunlukla diğer ırklarda olduğundna daha dominant olan kurnazlıkları vardır, ancak bu onların en dominant özelliği değildir.

Çoğu sapkın küçüklerinden beri etraflarındakilerden farklı olduğunu kavrar, ve bu farklı soyları nedeniyle garip dürtülere ve isteklere sahip olurlar. Çok az sapkın gerçek sevgi ile büyütülür. Bu da onların karakterlerini oldukça etkiler, onları soğukkanlı ve acı dolu kişiler haline getirebilir, çünkü kim ile tanışsalar reddedileceklerinden emin olurlar. Bazıları kötü kökenlerinin yoluna bir kötü olarak devam ederken, diğerleri bunu reddeder ve etraflarındaki dünyaya iyi etkiler yaymayı hedefler, bazen ise birer kahraman olurlar. Lakin çok azı bu disiplini sürdürebilir, çünkü çoğu sapkınlar iki aşırıdan birinde yer alır. 

Sapkınlar genellikle etraflarındakilere güvenmezler, nedenlerinden biri ise onların Yek|yekvari kökenleridir. Sapkınlar ayrıca oldukça gururlu ve doğaları gereği gizemlidir; ve karanlık hissiyatlara sahiptirler. Maalesef, bu karakteristik özellikler onların bilinen itibarlarının ilerlemesine yardımcı olur, ve halihazırda dışlanmışlıklarını daha da ileriye götürür. Ancak, diğer ırklardan olanlar, onlarla arkadaşlık kurduklarında farkedeceklerdir ki; bir sapkına karşı olan arkadaşlık ve güvenin karşılığı hemen verilir. Bağ bir kez kuruldu mu, çok ama çok nadiren bozulur.

## Ekoloji
Sapkınlar karnivordur. Kemik, ilik, et, deri, kan ve diğer her türlü şeyi yerler. Bazen böcekleri kızartıp yedikleri bile olur.

# Alghâriler
#alghâriler
**Alghâriler**, Batı Aarthal'ın çoğunlukla kuzeyinde yaşayan, kökeni Orta Aarthal insanlarına dayanan halk. İkinci Göç döneminden önce Orta Aarthal'dan göçen bu insanlar Yeşil Vadi (şimdi Karanlık Vadi) üzerinden gelmişlerdir. Doğu Dillerinden Alghâri dilini konuştukları bilinir. Royne kaynaklarında Algaryan, Ghaska kaynaklarında jedziw'o tabirleri kullanılmıştır. Birinci Çağ ortalarında kuzeyde baskın güç konumuna gelmişler, kısa sürede kuzeyin kontrolünü ellerine almışlardır.

Alghâriler savaşlarda süvari birlikleri kullanımında uzmanlaşan ilk halklardan biridir. At, koyun ve sığır sürüleri yetiştirmiş, çadırlarda yaşamış ve at üzerinde ok ve yay ile savaşmış olan Alghâriler aynı zamanda kendilerine has metal işlemeciliği, anıt mezarlar ve sanat tarzları ile karakterize edilen zengin bir kültür geliştirmişlerdir. Volish İmparatorluğu'nu fethettiklerinde yerleşik hayata geçiş başlamıştır. Yerleşik metal işçileri Alghâriler için taşınabilir süs eşyaları üretmiş, günümüze de gelmiş bu eşyalar bilinen Alghâri sanatının temelini oluşturmuştur. Alghâriler ayrıca Gylfindor, İnar Nilth ve Ghaskeena arasında bir ticaret ağı oluşturmuş, kıtanın ticareti için önemli bir görev üstlenmiş, çağdaşları medeniyetlerin bu ticaret ile gelişmelerinde rol oynamıştır.

Alghâri ismi Alghâri Düzlükleri isminin kaynağı olmuştur. Alghâri köken ve kültürleri akademik olarak inceleme ve araştırma yapmayı amaçlayan öğreti Alghâroloji olarak adlandırılır, bu öğretinin önde gelen ismi Colonissus'dur.

## Tanım
Eski tarihten beri Alghârilerin pek değişmediği düşünülür. Genellikle beyaz-buğday tenli, yuvarlak başlı, elmacık kemikleri gelişkin ve çıkıktır. Göz kapakları Batı Aarthal'da yaşayan diğer ırklara nazaran çok daha çekiktir.

Alghâriler savaşlarda süvari birlikleri kullanımında uzmanlaşan ilk halklardan biridir. At, koyun ve sığır sürüleri yetiştirmiş, çadırlarda yaşamıl ve at üzerinde ok ve yay ile savaşmış olan Alghâriler aynı zamanda kendilerine has metal işlemeciliği olan Skudra, anıt mezarlar ve sanat tarzları ile karakterize edilen zengir bir kültür geliştirmişlerdir.

## Kültür ve toplum
Çoğunlukla atlı göçebe çoban hayatı sürmüş Alghâriler, siyasi açıdan mera alanlarını denetleyen ve istilacı komşu devlet ve halklara karşı ortak bir savunma örgütleyen konfedere kabilelerde yaşamıştır. Hayvancılığın getirdiği üretkenlik, yerleşik tarım toplumlarının verimliliğinden daha fazla olsa da çobancılık bazlı ekonominin aynı zamanda ek tarımsal ürünlere ihtiyaç duyması, Alghârilerin ve ilişkili kabile konfederasyonlarının yerleşik hayatı benimsemiş halkları yağmalamasına neden olmuştur.

Colonissus, Alghârilerin iki farklı kabile olan Boşi ile Togirçin isimli ailelerin birleşiminden ortaya çıktığını belirtir.

### Dil
Alghâri dili, Doğu İnsan dillerine üyedir. Bu diller birbirlerini anlayabilen şivelerden oluşur. Bu dillerden Batı Aarthal'da bilinen tek dil Alghâri dilidir. Yazı sistemleri batıda Alghâr yazısı olarak bilinen sistemdir.

# Mageanlar
#mageanlar
Magean, bir tür insandır. Toprakları Gylfindor'un batısında bulunur. Likopea ve Nefeos onların kurduğu ve yönettiği şehirlerdir. Birinci Çağ başlarında, coğrafyanın değişmesi nedeniyle güneyden yukarı çıkan Kehrûnitler ile gemiler ile yeni sahiller arayan Ghaska denizcilerinden oluşmuşlardır.
## Tarih
Kuzeyden inen Ghaskalar ve güneyden çıkan Kehrunitler, uzun yıllar Gylfindor'a yağmalar yapmış, önemli noktalara göçler düzenleyip yerleşmişlerdir(Likopea, Nefeos ve Eigmann Takımadası gibi). Ghaskalar için bu göçün ana sebeplerinden bir tanesi ekonomilerinin önemli bir bölümünün yağmalardan oluşmasıdır. Kehrûnitler ise Kehram içerisinde değişmeye başlayan coğrafyadan kurtulma çabasıdır.

İlk göçler şimdi bilinen Gylfindor'un sınır bölgelerineydi. Sonralarında yurdu Gylfindor olan Gylfialıların yoğun olduğu sahil kısımlarına ve Edwin Nehri etrafına yapılmaya başlandı. Yavaş yavaş nehir etrafına sıkışan Gylfialılar çözümü hem Kehrûnit hem de Ghaska kabilelerine yıllık haraçlar vererek buldu. Böylece varlıklarını sürdürebilir, aynı zamanda kendilerine fazla gelen bol yiyeceği kullanmanın bir yolunu bulabilirlerdi.

### Mageanların oluşumu
Yağmalardan sonra geri dönmek istemeyen kabileler Gylfindor'da kalmaya devam etti, ancak geri dönenler çoğunlukta olduğu için her iki taraf da Gylfialılara göre oldukça güçsüz pozisyonda kalmışlardı. Bu sorunu da kabilelerin Gylfialılara karşı birleşimi ile çözmüşlerdir.

Zaman içerisinde ilişkilerin çoğalması; gelenek ve kültürlerin karışması ile birleşen kabileler kendilerini ataları olan Ghaska ve Kehrûnitlerden farklı görmüşlerdir. Gylfialılar ise bu sentezi Magean olarak isimlendirmişlerdir.

### Roynar yağması
Uzun zaman boyunca Gylfindor üzerinde hakimiyet sağlayan Mageanlar, doğudan gelen Roynar yağmaları ile karşılaştılar. Daha önce karşılaşmadı taktikler kullanan Roynarlar ile savaşıldığında her defasında kaybettiler, ve şimdilerde Likopea ve Nefeos'un yer aldığı; Gylfindor'un batısında çekilmek zorunda kaldılar. Tarihin bu noktasından sonra Gylfindor'un hakimiyeti ne Gylfialılar oldu ne de Mageanlar. Roynarlar Gylfindor'daki hakimiyetlerini şimdilere kadar korumuştur.

## Etimoloji
Magean ismi Gylfia dilinden gelir. İsmin içerisindeki -mag eki "yabancı" anlamına gelirken -ean eki ise kötü bir şeyi niteleyen sıfattır.

## Kültür
Mageanların kurduğu ilk hükümetlerin esası Kehrûnit ve Ghaska örf-adetlerinin karışımından oluşuyordu. Halk; asilzadeler, hür çiftçiler, yarı hür olanlar ve kölelerden meydana gelirdi. Daha sonra aristokrat bir zümre gelişerek hakimiyeti ele geçirdi. Böylece kabile hayatı geride bırakılarak daha modern olan, oligarşi ortaya çıktı.

Ghaska soyundan gelenler için Tuzkral ve Samara çok önemliydi. Kehrûnit soyundan gelenler için ise Palanthar. İlk başlarda üç panteon da eşit derecede önemli idi, ancak şehir-devleti yönetiminin yaygınlaşması ve ana odaklarının ticarete doğru kayması ile Samara'nın yeri daha önemli olmaya başladı.

# Ghaskalar
#ghaskalar
Ghaskalar, Birinci Çağ sırasında bir yaşayan Ghaskar ve Ghaskeena kabilelerinin toplamına verilen isimdir. Yıllarca büyük keşifler ve bununla birlikte yağmalar yapan Ghaskalar, şimdilerde Ghaskeena adı verilen bölgede ve Alghâri Düzlükleri'nin batısında yaşarlardı. Gylfindor'a büyük akınlar düzenlemişler, ve orada kalan bazı kabileler Kehrûnit kabileleri ile birleşerek Magean ırkını oluşturmuşlardır.

## Tarih
Ghaskalar Kuzey Aarthal'dan on yıllar içerisinde göçerek Ghaskeena ve Alghâri Düzlükleri bölgelerine yerleşmişlerdir. Sayıca çok olan bu ırk, genel olarak içerisinde iki farklı ana kabileye ayrılırdı.

### Ayrılış süreci
Ghaskalar, Alghârilerin Batı Aarthal'a göçlerinden sonra onların hükmünün altına girmeye zorlandırlar. Halihazırda uzun yıllardır devam eden iç çekişme bu noktada daha da hararetlenmiş, adeta patlama noktasına gelmiştir. Nûn istilası ile birlikte gücünü kaybeden Alghâran Hanlığı üzerlerinde hüküm sürdüğü devletleri kontrol edemez hale geldiğinde Ghaskalar bağımsızlıklarını ilan etmişlerdir. Bağımsızlıklarını ilan eden Ghaska yöneticileri tamamiyle Ghaskeenalılardan oluşması nedeniyle Ghaskarlar şimdi bağımsız olmuş olan yönetimi tanımayıp, Ghaskar adaları bölgesinde farklı bir şehir-devleti kurmuş, adına da Ghaskaria demişlerdir.

# Ghaskarlar
#ghaskarlar
Ghaskarlar denizcilikle ilgilenirlerdi. Gemi yapımı, deniz seyri ve yıldızları okumak onların ustalık alanıydı. Bu nedenle yıllar içerisinde bir çok keşife öncülük etmiş, Ghaskalar için yağmaların liderleri olmuşlardır.

# Ghaskeenalar
#ghaskeenalar
Ghaskeenalar diğer insan ırklarının aksine, doğuştan büyü enerjisini kontrol eder doğarlar. Bu yüzden diğer ırklardan farklı olarak pek çok şeyi daha kolaylıkla başarabilir, çoğu bilim ve ilimde diğerlerinden daha hızlı gelişirler. Ghaskarların öncülük ettiği yağmalarda, savaşın gidişhatını değiştirmeye yardımcı olurlar.