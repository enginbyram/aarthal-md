# Maceracı partileri hakkında açıklama
# Şenekler
**Şenekler**, dört kişiden oluşan bir maceracı partisidir. İlk defa [[Izzdyn Ssith]] isimli başkomiserden görev almış olup, maceracı kimliklerine bu görevle bürünmüşlerdir. 940 yılında kurulmuşlardır.

## Üyeler
Grup içerisinde 4 maceracı bulunur, ve her birinin görevi birbirinden farklı sayılabilir:

### Kahvem
> [...]Neden mi para verdim? Ne bileyim böyle olacağını, ben sadece yardım etmek istemiştim. Onun yerine linç edildim[...] 

[[Kahvem|Kahvem'in]] sertliğine aldanırsanız, arkasında yatan iyi kalpliliğini göremeyebilirsiniz. Denizlerde geçirdiği hayatı; tapınaklarda geçirmeye benzemez. Ancak o, yine de bir yolunu bulup gerektiği yerde iyi kalbini ortaya koyar ve kötülere gününü gösterir, iyilere ise tanrıvergisi güçleri yettiği kadarıyla yardım eder. O bir [[Ruhban|ruhbandır]], [[Selûne|Selûnit Kilisesi'nin]] bilhassa kıdemli inananlarındandır. O, kaybolanlara yolu göstermekle yükümlü, karanlıkla kalmışlara ışık saçmakla görevlidir.

### Ve'isel
>[...]Dost dost diye nicesine sarıldım, benim sadık yarim kara topraktır[...]

[[Ve'isel]], [[Alghâri Düzlükleri|Düzlüklerden]] kopup gelmiş, ailesinin katli ile başedememiştir. [[Orklar|Orklara]] duyduğu kin kendi yanlızlığında gittikçe artmış ve acısını bir yerlerden çıkartmak için çabalayıp durmuştur. [[Kelle avcısı|Kelle avcılığı]] ile uğraşadurmuş, aklını yitirmemek için sürekli meşguliyetler peşinde koşmaktan kaçınmamıştır. Sonunda ise [[gılgançörek ormanı]] semalarında Şenekler ile karşılaşmış ve belki de hayatında yeni bir sayfa açılmıştır.

### Sarumar
> [...]Bak bu bizim oraların meşhur içeceğidir, al bi bak tadına çok beğeniceksin[...]

[[Sarumar]], annesi [[insan]], babası [[Orklar|ork]] olması nedeniyle iki taraf tarafından da çalkalanmış bir hayat yaşamıştır. [[Karanlık Vadi|Karanlık Vadi'nin]] derinlerindeki kabilesinde yaşadığı pek çok sorun nedeniyle kendini tanrısı [[Nazg|Nazg'a]] adamış, ve yola koyulmuştur. [[Gılgançörek|Gılgançörek'de]] karşılaştığı diğer arkadaşları ile birlikte maceraya atılmaya heveslenmiştir, ancak belki de tek isteği para kazanmaktır.

### Karan
> [...]Yok yok ısırmaz, yok sevebilirsiniz. yok canım dişleri kaşınıyor sadece. Evet [[Yasgley solucanı]] kendisi[...]''

[[Karan]], [[Kreatis]] ırkının dişilerine duyduğu hazzı da yanına alıp, [[Tal-Haib|Tal-Haib'in]] sıcak rüzgarlarını geride bırakmış ve yola koyulmuştur. Hayalinde canlanan "En zengin tüccar" sıfatı kulaklarında ekolanırken kendini Gılgançörek semalarında buldu, aynı anda gerisinde bıraktığı ırk problemleriyle tekrar yüzleşmek zorunda kaldı.

## Özşenekler
**Özşenekler**, veya tam adıyla **Özşenekler LTD. ŞTİ.**; [Arbor](https://aarthalopedia.miraheze.org/wiki/Arbor "Arbor") şehrinde 940 yılında açılmış bir dükkandır. Dükkan sahibi [Şeneklerdir](https://aarthalopedia.miraheze.org/wiki/%C5%9Eenekler "Şenekler"). Dükkanda duran tezgahtar ise [Sonatellodur](https://aarthalopedia.miraheze.org/w/index.php?title=Sonatello&action=edit&redlink=1 "Sonatello (sayfa mevcut değil)").

Özşenekler'in sahibi Şenekler maceracılarıdır.

## Tarih
Şenekler, ilk görevlerini [[Izzdyn Ssith]] isimli, Gılgançörek başkomiserinden almışlardır. Bu noktadan sonra birleşip Şenekler grubunun temellerini atarlar.

### Gılgançörek zehirlenmesi
İlk görevlerinde parti, bir tavernada otururken yan masalarındaki bir kişi zehirlenerek hayatını kaybeder, ancak suç şenekler üzerine atılır. Bunun üzerine başkomiser Izzdyn ile konuşularak [[Demir Krizi|demir krizinin]] varolduğu, aynı zamanda [[Birinci Nefeos Savaşı|savaş]] nedeniyle yeterli sayıda asker bulunmadığından bu işin altından başkomiserin kalkamayacağını anlarlar. Kendileri araştırdığında [[Mor Menekşeler]] isimli bir büyücü organizasyonunun bu cinayeti yaptığı öğrenilir ve izi sürülür. Büyücü organizasyonunu [[İsoldra Karteli|İsoldra Karteli'nin]] tuttuğu anlaşılınca [[Arbor|Arbor'a]] gidilerek kartel lideri [[Qat'fyn]] [[Yasgley solucanı|Yasgley solucanına]] atılarak öldürülür.

### Goblinler ve ejderler
Uzun süre partiledikten sonra Şenekler, Ve'isel ile tanışırlar ve görevinde ona yardım ederler. [[Azokth|"Kral" Azokth'un]] öldürülmesiyle birlikte [[Goblinler|goblin]] mağarasının üstünde asitli su keşfederler, ve farklı bir varlığın sesini duyarlar. yukarıya çıktıklarında ise bir [[kara ejder]] kertleyeni ile karşılaşırlar.

Gılgançörek'e geri döndüklerinde kasaba sakinleri tarafından Ve'isel'e ''Kasap'' sıfatı takılır; ve Şenekler ilk defa şöhret kazanmış olur.

#organizasyonlar #maceracı-partileri