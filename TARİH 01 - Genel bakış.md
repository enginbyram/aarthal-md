# Bölüm I: Önsöz
> [...]Kadim suratlı kitaplar her sayfasında yılların sesini barındırır bu kütüphanede. Ne de seslidirler ki bütün çığlıklar, bütün sevinçler ve iki beyefendinin arasında geçen hoşsohbetler mırıltıdan öte bağırır her bölümde. Ciltlerin kapağını kaparım ki kesilsin sesleri, yeter ki duymayayım savaşların hezimetini[...]
> <small>-Jacques</small>

**Aarthal tarihi** oldukça geniş, aynı zamanda da tam değildir. Geçmiş tarih olarak izah edebileceğimiz bir bölüm, bir de şimdi/gelecek tarihi olarak adlandırabileceğimiz bölüm vardır. Bunu böyle tanımlamamızın nedeni, aslında Aarthal evreninin **Dungeons and Dragons** oyunu için yaratılmış olmasından dolayıdır. Bu sebep neticesiyle Aarthal tarihi belli bir noktaya kadar detaysız bir şekilde düşünülmüştür. Tarihsel detayları oyunu oynayarak, karakterlerin(bu şekilde bakıldığında oyuncuların) resmetmesi uygun görülmüştür.

Aarthal evreni 1040 yılına kadar düşünülmüş olup, şuana kadar sadece 2 çağdan ibarettir. Bu çağların ilki isminden de anlaşılabileceği gibi **Birinci Çağ**, ikincisi ise **Ejder Çağı'dır**(aynı zamanda **İkinci Çağ** olarak da bilinir).  Bu iki çağın öncesinde ise panteonların tarihi yatar. Bu negatif çağa ise **Doğum Evresi** veya **Tanrılar Çağı** ismi verilmiş olup, ne kadar geriye gittiği bilinmez, ölümlüler için algılanamaz uzunluktadır.

Bu çağlar sistemini göze güzel görünebilecek şekilde bir tabloya dökebiliriz:
<table cellspacing="0" border="0">
	<colgroup span="3" width="94"></colgroup>
	<tbody><tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" rowspan="7" height="350" align="center" valign="middle" bgcolor="#F1ADA2"><font color="#000000">Birinci Çağ</font></td>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" rowspan="4" align="center" valign="middle" bgcolor="#F1DEA2"><font color="#000000">Birinci Göç</font></td>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#ABC0FC"><font color="#000000">Erken Göç Dönemi</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#8BA1E2"><font color="#000000">Orta Göç Dönemi</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#6D84C9"><font color="#000000">Birleşme Periyotu</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#5F7AC7"><font color="#000000">Üçlü Taç Kavgası</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" rowspan="3" align="center" valign="middle" bgcolor="#D3C18A"><font color="#000000">İkinci Göç</font></td>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#B3A2FF"><font color="#000000">Klasik Dönem</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#8A78DB"><font color="#000000">Oryantal Dönem</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#6352AD"><font color="#000000">Sihirveba</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" rowspan="2" height="100" align="center" valign="middle" bgcolor="#D38B7F"><font color="#000000">İkinci Çağ</font></td>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#C6F1A2"><font color="#000000">Ejder Dönemi</font></td>
	</tr>
	<tr>
		<td style="border-top: 1px solid #000000; border-bottom: 1px solid #000000; border-left: 1px solid #000000; border-right: 1px solid #000000" align="center" valign="middle" bgcolor="#A1D675"><font color="#000000">Dağılma</font></td>
	</tr>
</tbody></table>
*Bilinmelidir ki tablo hücrelerinin boyutu söz edilen periyotun tarihsel uzunluğu ile bir değildir.*

Bu tablo bize tarihsel yapıyı pek çok paragraftan daha kolay ve daha *eğlenceli* şekilde anlatabilir. Ayrıca bu tabloda yer verilmeyen bir dönem daha vardır ki o da en yukarıda bahsettiğimiz Zaman öncesi dönemidir. Ona bu tabloda yer vermememizin sebebi aslında birer mitolojiden ibaret olması, ve [[KOZMOLOJİ 01 - Kozmoloji ve düzlemler|kozmoloji]] kategorisi ile iç içe olmasındandır. Lakin tarihsel bir açıklama olduğundan dolayı aşağıda, başlık altında anlatılacaktır.

# Bölüm II: Tanrılar Çağı
**Zaman öncesi**, veya aynı zamanda **Doğum Evresi** ve **Tanrılar Çağı** olarak da bilinir; bilinen kozmolojinin oluşumundan önceki ve oluşum sırasını içinde barındıran tarihî aralıktır. Evrenin doğuşu, bilinen panteonların yaratılışı ve materyal evrenin olgunlaşma süreci bu dönemde gerçekleşmiştir. Bu zaman takvimlerde yer almaz, nedeni ise ne kadar geçmişte kaldığı bilinmediğindendir. Bu dönemle alakalı tek kaynak Sylvar isimli bir ejderhanın anlattığı *Zaman Öncesi Tarihi* kitabıdır.

## Başlangıçta sadece karanlık vardı
İlk başta ne karanlık ne de aydınlık vardı; ne zaman akardı ne de akmazdı; ne enerji denen bir şey vardı ne de onun karşıtı anti-enerji. Gökyüzü diye bir şey hiç mi hiç varolmamıştı, varolsaydı da hiçlik gibi olurdu.

Ancak bu, hem her şeyin olduğu hem de hiçbir şeyin olduğu, aslında boşluk olmayan bir boşlukta **Ai** belirdi. O, kudretli olan, kendi benliğini bölerek çocukları **Kuro** ve **Shiro'yu** yarattı, bu bölünmeyle birlikte etrafa saçılan birkaç enerji parçası hiçliğin derinlerine kadar ilerledi. Onlar; hem beyazdı, hem de siyah. Fakat olgunlaşmalarının belli bir noktasında ikisinin de düşünceleri birbirlerinden farklılaşmaya başladı.

Kuro, etrafa saçılan enerji parçalarını toplamayı kendine amaç edindi. Bu enerjileri toplayarak üzerinde ilginç deneyler yapmaya başladı. Shiro ise kendi benliğini babası Ai'ye hizmet etmek için paraladı. Babasına hizmet ederken, babasının yaptığı işler hoşuna gitmeye başladı ve, o da babası gibi, bir şeyler yaratmak istediğini farketti.

Shiro babasından yeni yaşamlar yaratmak için izin istedi, babası da izin verdi. Ancak Kuro bu karara karşı çıktı, çünkü yeni yaşamlar yaratmak demek, onun toplayacağı enerjilerden mahrum kalmak demekti. Shiro bu boş evrende ışıklar yaktı, Kuro ise bu ışıkları söndürdü. Bu böyle uzunca bir süre devam etti. Shiro dengeyi yıkmak adına kendini dörde böldü, böylece ortaya çocukları **Öe**, **Citra Lîs**, **Selûne** çıktı. Dördüncüsü ise bir enerji topuydu, ve onu Kuro'ya doğru fırlattı. Ancak Kuro planlarını yapmıştı. Şuana kadar biriktirdiği bütün enerjileri farklı bir şeye enerjiye dönüştürmüştü. Buna da **Kumaş** ismini vermişti. Bu kumaş denilen şey, enerjiyi içinde barındırıyordu. Bütün evrene bu kumaşı yayıp, bütün öksüz enerjileri hızlıca toplayabilmesine yarıyordu, aynı anda da sonsuz yaşamın sırrıydı.

## Kumaşın doğuşu
Kuro'ya doğru fırlattığı enerji kumaşa çarptı, ancak onu deldi ve geçti. Etrafa saçılan yüzlerce enerji zerresinden bir çok farklı panteon ortaya çıktı. Enerji tarafından yok edilen Kuro, **Mystic** ve **Salaran** adında, Kuro'dan daha güçsüz iki farklı panteona bölündü. Bununla birlikte Kuro ve Shiro yok oldu.

Kumaşın delindiği yerden hortum gibi enerji fışkırdı. Bu enerjiler boş evrene bir kez daha dağıldı ve onlarca farklı düzlem yarattı. Kendilerini öksüz enerji kurşunlarından korumak isteyen genç panteonlar bu düzlemlere sığınarak sessizce beklemeye başladılar. Mystic ve Salaran ise evren tarihinde ilk ve son kez kumaşı kontrol altına almak için güçlerini birleştirdiler, lakin tek çarenin kumaşı bölmek olduğu anlaşıldı. Mystic bir tarafından, Salaran ise diğer tarafından tutarak kumaşı ikiye böldüler. Mystic kopardığı tarafa **Büyükumaşı** dedi, Salaran ise **Gölgekumaşı**.

Bu kumaşlar birbirlerinin tam bir karşıtıydılar. Büyükumaşı enerjinin pozitif halini içinde barındırır, rengi yeşil ila mavi arasında değişirdi. Bu enerji iyilik için kullanılmak üzere hazırlanmıştı. Gölgekumaşı ise onun tersiydi. Siyah ve mor bir renge sahipti; var olan enerjiyi emip yok etmek üzere duruyordu. Belli bir süre sonrasında bu iki kumaş birbirlerine sarılmaya başladı, ve birbirine karışmış iplikler gibi oldular.

## Tanrılar ve düzlemler
Dışarıda, Selûne, Öe ve Citra Lîs ışık için boşluğa yalvarıyorlardı, ancak aralarında en çok sesi çıkan Citra Lîs idi, en büyükleri olmasından dolayı. İçeride, düzlemlerin içinde saklanan panteonlardan ise çıt çıkmıyordu. Onlar, kendilerini kurtarmak için zamanla birleştiler ve kendi düzlemleri içerisinde ittifaklar, hiyerarşiler kurdular. Sonra da aynı predatörler gibi doğru zamanı bekleyip diğer düzlemlere fetihler düzenlediler. Bunun sebebi ise, bütün panteonların **onlar bizi öldürmeden biz onları öldürmeliyiz** düşüncesinde olmasındandı.

Kimseden ses gelmeyince dışarıdaki Selûne, Öe ve Citra Lîs düşündü ve taşındı. Selûne ortancaları olmasına rağmen hepsi izleyecekleri yolda yardım ediyordu, fakat **ışığım olsa nasıl yardım ederdim!** diye düşünmeden edemiyordu. En küçükleri Öe ise korkudan ağzını bile açamayacak durumdaydı. Citra Lîs ise Selûne'nin arkasından ilerler, onlara doğru gelen enerji kurşunlarını iki kez düşünmeden üstüne çekerdi, canı acırdı ama çaktırmazdı.

Az buz değil, çokça ilerledikten sonra onlara yardım gelmeyeceğini farkettiler. Öe ağlamaktan bitap, Selûne kara kara düşünürken Citra Lîs'in aklına bir fikir geldi. kardeşleri Selûne ve Öe'ye son kez baktı, onlara gülümsedi ve alınlarına son öpücüklerini kondurdu. Öksüz enerjilerden birini yakaladı ve onu acı çekerek ısırdı. Kocaman bir enerjiyi midesine indirdikten sonra onların etkilenmeyeceği bir noktaya doğru bütün enerjisini tükürdü. **Kocaman bir patlamanın sonucunda onları karanlıktan koruyacak ışığı yaratmış oldu**, Öe ise abisinin bedenine sonsuza denk sarılmak için uzandı.

# Bölüm III: Birinci Çağ
Birinci Çağ, aynı zamanda Elfler Çağı, büyük elf krallıklarının varolduğu, Batı Aarthal'ın elfler tarafından domine edildiği bir dönemdir. Başlangıcı elflerin Feydiyarı'ndan materyal evren'e ilk göçüş zamanı alınır, bitişi ise Son Savaş ile birlikte büyük elf imparatorluğu Caledurion'un çöküşü olarak alınır.

Bu çağ hakkında tarih verilmek istendiğine iki yola başvurulabilir. Birincisi ve yaygın olanı, her iki çağ da kendilerine has başlangıç ve bitişlere ayrılabilir; böyle olduğunda Birinci Çağ, 0BÇ ile 15.000BÇ yılları arasında geçmiştir. İkincisi, 0(sıfır) yılı İkinci Çağ'ın başlangıç yılı olarak alınır; böylece bu çağ -15.000 yılından 0 yıla kadar devam etmiştir.

0BÇ yılından 10.000BÇ yılına kadar sürmüş olan Birinci Çağ, içerisinde pek çok farklı dönem içerir. Her dönemin sonu, yeni bir olayın başlangıcıdır. Birinci Çağ'da dönemler İkinci Çağ'a göre daha uzundur, bunun nedeni ise bu çağda dominant ırkın Elfler olmasıdır. elfler uzun süreler yaşar, insanların yarım çağ diyebileceği yıl aralığı elfler için bir jenerasyondur.

## Birinci Göç
Birinci Göç dönemi içerisinde elf kabileleri gruplar halinde feydiyarı'nı bırakarak Batı Aarthal'ı popüle etmeye başlamışlardır. Bazıları kendi isteğiyle, bazıları ise -ki bunlara ''Echor Noldoran'' denir, feydiyarı'ndan sürüldüklerinden dolayı gelmişlerdir. Gruplar olarak gelmeleri nedeniyle kendi içlerinde farklılaşmışlardır. Aynı şekilde, bu dönemde büyükumaşına tam erişim sağlanamadığı için elfler doğadan yardım alarak Druidliği keşfettiler. Bazıları ise doğa yerine farklı bir yol katedip elf büyüsü denilen büyü şeklini oluşturmuşlardır. Birinci Göç, İlk Çağ'ın en uzun dönemi olmuştur.

### Erken ve Orta Göç Dönemi 
Elfler üç farklı gruplar şeklinde materyal evrene gelmiştir. İlk başta birinci grup olan ''Aran Amothyar'lar'', Seladrine'lerin elflere bahşettiği elf büyülerini kullanarak gelmiş ve yerleşmişlerdir. Onlar geldiğinde ejderhalar dışında başka ırk yoktu. Ejderler de onlara düşman oldu. Sonrasında kovulmuş olanlar, ''Echor Noldoran'lar'' geldi ve Lûrath'ın izinden Karaderinlik'e indiler, böylece drowlar ortaya çıktı. Sonrasında ise kendilerine ''rhaweledh'' diyen yeşil elfler geldi, ve Batının yeşil ormanlarına yerleştiler. Köklerini doğanın en diplerine kadar saldılar ve onunla bir oldular. büyük ağaçların üzerine kurdukları köyleri, iletişimde bulundukları canlılar ile yeryüzünü daha iyi anlamaya başladılar. Bu sırada druidizmi ve izciliği ortaya çıkardılar. Doğaya yardım ettiler, ve karşılık olarak, doğa da onlara hayatta kalma becerisi sundu.

Sonrasında, kimselerin bakmadığı sırada eladrinler belirmeye başladı. Ormanların içerisinden, düzlüklerdeki ufuğun çizgisinden akın etmeye başladılar. Pek çok farklı zamanda gelen farklı kavimler onların farklılaşmasını sağladı. Şimdi bilinen elflere dönüşmeye başladılar. Atalarının zayıflıklarını omuzlarından attılar ve gelişmeye başladılar. Doğanın gaddarlığını özümseyip, her an tetikte olmayı becerdiler. Gözleri daha iyi görmeye başladı, daha da güçlendiler ve daha da hızlandırlar; Ataları eladrinlerden geriye sadece fiziksel güzellikleri ve uzun ömürleri kaldı.

Elfler için kısa bir sürede bütün kabilelerin arasında farklılıklar oluşmaya başladı. Hem fiziksel hem de karakterleri değişime uğrayarak yeni kabileler oluşturmaya başladılar. Yukarıda, gökyüzüyle bulutların arasında avariel'ler ejderlerle olan büyük savaşına başladı.

### Birleşme Periyotu
8.000BÇ yılından sonra elf kavimleri birleşerek aileler oluşturmaya başladılar. Druidler, druidliği yaydı ve bilgeler elf büyüsünü kitlelere öğretmeye başladı. Çok zaman geçmeden büyük organizasyonlar kuruldu ve krallıklar, teokrasiler ile savaşmaya başladı. Birleşme Dönemi'nde geçen kanlı yıllar, elflerin doğasındaki kaosu ortaya çıkardı; aynı anda da teknolojik gelişmelerin parladığı yıllar olarak anıldı.

Kanlı savaşların ardından kıtaya domine eden elflerin sadece Frondolindë, Caledurion ve Drisdale isimli üç ülkesi kaldı. Yıldız elfi ülkesi olan Caledurion en güneyde, yeşil elf ülkesi olan Drisdale en kuzeyde, güneş elfi ülkesi Frondolindë ise en batıda kalırdı.

Bu dönem, Birinci Göç'ün en kısa süren alt dönemi olmuştur.

### Üçlü Taç Kavgası
10.000BÇ yılından sonra bu üç ülke yüzyıllarca birbiriyle savaşmış, ancak her biri birbirinden güçlü olması nedeniyle her zaman olduğu gibi tek etkilenen fakir halk olmuştu. Bu dönemde, tam olarak olmasa da, yavaş yavaş ikinci göç dalgasının habercileri gelmeye başlamıştı. Kuzeyden ve doğudan gelen insan akınları, dağların altındaki cücelerin güçlenmesi, kıtadaki dengenin değişimine haberci gibiydi.

## İkinci Göç
İkinci Göç, bu çağın son 15000BÇ yılına denk gelir. Geçmişte haberci olan minik göçlerin büyükleri bu dönemde yapılmıştır. Kuzey Aarthal'ın yok oluşu ile birlikte akın eden insan, pangaryan, cüce ve kreatisler kendilerini gözlerini kan bürümüş elflerin elinde bulmuşlardır. Akabinde büyük bir kargaşa ve dönemin sonunda da Son Savaş ortaya çıkmıştır.

### Klasik Dönem
Klasik Dönem'de elf kültürü değişime uğramaya başlamış, eskilerden beri gelen tribal kökenler gittikçe geride bırakılmaya başlanmıştır. Artık medeniyet ve şehir kültürü yoğun bir etkiye sahiptir; ve doğadan çok yapaylık daha popülerdir. Bu dönemde elf toplumu doğayı alt etmenin yollarını aramış, ondan üstün olma çabası içerisine girmiştir. Elf büyüsü üzerinde büyük çalışmalar yapılmış ve korkutucu derece güçlü büyüler ortaya çıkmıştır. Doğa değiştirilmeye ve elflerin istekleri doğrultusunda işlemesi istenmiştir. Bu da büyük hem doğada hem de evrenin düzeninde büyük yıkımlara yol açmıştır.

### Oryantal Dönem
Bu dönemde Caledurion İmparatorluğu (daha öncesinde sadece bir ülkeydi), Drisdale'yi fethederek kurulmuştur. Yok edilen yeşil elflerden bazıları kendilerini yabana vermiş ve sonrasında vahşi elfleri oluşturmuş; diğerleri ise Druid ve izci ağırlıklı kökenlerini izleyerek orman elflerine dönüşmüşlerdir. Drisdale'in fethi ile, Caledurion'un medeni kültürü ve yeşil elflerin doğa kültürü birbirine karışmış; ortaya oryantal kültür denilen sentez bir kültür çıkmıştır.

### Sihirveba
25000BÇ yılında başlayan bu dönem, Caledurion'un Frondolindë'yi kuşatması ve Elf büyüsünün iğrenç tarafını kullanarak bir ülkeyi yok etmesiyle başlar. Bu noktadan sonra materyal evren hiçbir zaman eskisi gibi olmamıştır. Dengesiz coğrafya, kana susamış canlılar ve bu evrene ait olmayan varlıklar arazide kol gezmiş; bir zamanların en güzel ormanlarından biri olan kuzey ormanları, elf büyüsü nedeniyle Kanayan Ormanlar'a dönüşmüştür.

Elf olmayan halk her daim ezilmiş, elf dominyonunu kabul etmeyenlerin kellesi uçurulmuştur. Bu nedenden dolayı ikinci sınıf ırklar yavaş yavaş güç toplamaya başlamıştır.

# Bölüm IV: İkinci Çağ
İkinci Çağ, veya Ejder Çağı, Son Savaş'ın sonucunda doğmuş bir çağdır. İnsan ve elflerin savaşından sonraki değişimler yeni bir çağı başlatmıştır. Ayrıca Royne İmparatorluğu bu çağda doğmuş, Caledurion ise bu çağın başlangıcında yok olmuştur.

## Ejder Dönemi


### Aydınlık Dönem


## Dağılma


### Karanlık Dönem


