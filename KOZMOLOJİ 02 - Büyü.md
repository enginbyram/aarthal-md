# Büyü
**Büyü**, kişilerin doğayı çevreleyen enerjiyi manipüle ederek kendi ihtiyaçlarına göre kullanmasına denir. Aarthal içerisinde 'zanaat' olarak da geçen arkan büyüleri ile panteonlar tarafından bahşedilen kutsal büyülerin, veya 'güçlerin' geneline verilen bir addır. Evrende var olan büyülü eşyaların "şarjı" bu enerjiler ile oluşturulur ve düzlemler arası seyahat bu sayede gerçekleştirilir. Büyünün temelinde saf büyü yatar.

Büyünün ana kaynağı olan büyükumaşını tanrı Mystic kontrol eder. Onun tam tersi nitelikte olan, ve büyükumaşının ince aralıklarında süzülen gölgekumaşını ise tanrı Salaran yönetir. Kutsal büyü ise bu iki kumaştan da etkilenmeden çeşitli panteonlar tarafından kullanıcılarına bahşedilir. Bu nedenle ne Mystic ne de Salaran bu büyü şekline etki edemez. Eski zamanlardan beri bilinir ki büyünün en güvenilir olanı kutsal büyüdür, bu ise tarihte büyünün işlevini yitirdiği zamanlarda bile hala çalışabiliyor olmasından anlaşılabilir.

## Büyü şekilleri
### Kutsal büyü
Kutsal büyü, tanrılar tarafından ruhban, paladin, izci ve druid gibi sınıflara ait kişilere bahşedilir. Bu bahşedilme genellikle bir tür ilahi, dua veya tapınma gibi yollarla istenilir. Kullanıcının zanaata karşı hiçbir yeteneği yoktur, ve panteonları tarafından direkt olarak kişinin zihnine yerleştirilir. Kutsal büyülerin kullanımı direkt veya indirekt olarak kullanıcının kendi panteonuna ibadet etmesi anlamına gelebilir. Ancak kullanıcı, gücünü panteonun kabul gördüğü eylemler dışında veya panteonuna karşıt gelen durumlar için kullanırsa, panteonu tarafından bir daha asla güce sahip olamama gibi birtakım ağır cezalara çarptırılabilir.

### Arkan büyüsü
Tanrılar tarafından bahşedilmemiş olan her türlü büyü şekli arkan büyü sınıfına girer. Günlük hayatta oldukça sık rastlanan bu zanaat, küçük büyük herkes tarafından az çok kullanılabilir. Temelinde basit olan ancak oldukça heybetli büyüler var olabilir. Kişi, yeteneğine göre başparmağından çıkan minik bir ateşçik var edebilir, aynı zamanda avucundan ejderha nefesi kadar korkunç alevler fırlatabilir.

Arkan büyü, büyükumaşında var olan, gerçekten de kumaş ipliklerine benzer tellere odaklanarak onları manipüle ederek gerçekliği değiştirir. Böyle hiç yoktan bir şeyi var etmiş gibi görünebilir. Ancak bunu yapabilmesi için ilk önce çeşitli sembolleri ezberinde tutması gerekir. Bu nedenle büyücüler yanlarında her zaman büyükitaplarını taşırlar.

#### Arkan büyüsünün kullanımı
Arkan büyülerinin kullanımı temelinde hep aynıdır:

Nigredo(Analiz): Kullanıcı, sembollerdeki esas niteliği analiz eder.
Albedo(Görselleştirme): Kullanıcı istenen sonucu gözünün önüne getirir.
Citrinitas(Modifikasyon): Kullanıcı, istenen sonucu şuan var olan ile evrende aynı noktaya koyar.
Rubedo(İfade): İstenen sonuç gerçeklikte var olur.

## Büyü kullanıcıları
### Ruhbazlar
Ruhbazlar, arkan büyülerine erişimlerini evrenin doğaüstü varlıkları ile yaptıkları sözleşmeler sonucu kazanırlar. Bu varlıklar karaderinlik'in korkunç aberasyonları olabilir, veya feydiyarının fey kökenli varlıkları olabilir; Dokuz Cehennem'in şeytani varlıklarından ilginç ama çok güçlü varlıklar olan Tek Boynuzlu Atlara kadar değişebilen varlıklar olabilir.

### Efsuncular
Efsuncular, kumaşı çok iyi kontrol edebilme yetenekleriyle bilinirler. Doğuştan o kadar yeteneklilerdir ki büyücüler gibi uzun süreli ezberlemeler, ritüeller yapmalarına; veya koruyucu önlemler almalarına gerek yoktur. Onlar, kimsenin yapamadığı şeyi, yani kumaşa direkt olarak bağlanabilmeyi başarırlar. Ancak bu nedenle manipüle yetenekleri zayıftır ve bir büyücünün başarabildiği kadar fazla varyasyonda büyülere erişimleri yoktur.

### Büyücüler
Büyücüler, zanaati uzun yıllarca çalışmış; akademik konular üzerinde iyi öğretimler almış kişilerdir. Bu kişiler genel geçer kişilerin tasavvur edemeyeceği konuları anlar ve eylemlerini ona göre belirler. Büyücüler, bildikleri onca bilgilerin hepsini ezberlerinde tutamayacakları için yanlarında büyükitaplarını
taşırlar. Bu büyü kitabının içerisinde buldukları büyüler yer alır.

## Ekoller
Büyücüler, eğitimlerinin bir noktasında ekol seçmek zorunda kalırlar. Seçtikleri ekolle veya ekollere daha çok odaklanırlar, ve o ekollerde daha etkili olurlar.

Ana büyü ekolleri şu şekildedir:

* Himaye(Abjurasyon): Korumaya yönelik bir takım büyüler grubu.

* Tahavvül(Alterasyon): Öncelerde 'transmutasyon' olarak da bilirdi. Bu grubun içerisindeki büyüler gerçeklikte yer alan objelerin doğasını değiştirmeye yarar.

### Yelviçin
Yelviçin, veya Konjurasyon; büyü enerjisini kullanarak materyalleri, canlıları veya diğer objeleri düzlemler arasında çağırmayı ve göndermeyi hedefleyen bir büyü ekolüdür. Yelviçin ekolünde ustalaşmış büyücülere Mübaşir denir.

#### Alt ekolleri
* Çağırma: bu ekoldeki büyüler diğer düzlemlerdeki canlıları çağıranın bulunduğu düzleme getirmeyi hedefler.
* Kreasyon: Bu büyüler maddenin kendisini manipüle ederek farklı bir canlı veya cisim yaratmayı hedefler.
* İyileştirme: Bu büyüler pozitif enerjiyi kanalize ederek canlıları iyileştirip, meyitleri yaralamayı hedefler. Bu ekolün güçlü olan büyüleri ölmüş bir canlının ruhunu geri getirmeyi bile başarabilir.
* Celp: Celp büyüleri canlıları veya objeleri bulundukları mekandan çağıranın yanına gelmesi için çağırır. Çağırıldıkları yerde ölen canlılar yok olup eski yerlerinde tekrar varolurlar.
* Nakil: Bu büyüler, istenilen cismi veya maddeyi uzak diyarlara kadar hızlıca ulaştırmayı hedefler.


* Kehanet(Divinasyon): Bu ekol diğer ekollerden daha az büyüye sahiptir. Kullanıcısının normalde göremeyeceği şeyleri gördürebilmesiyle bilinir.

* Cezip(Tılsımlama): Bu ekol kişilerin zihinlerini manipüle etmede kullanılır.

* Yulaçıkaran(Evokasyon): Bu ekolün büyüleri hiçlikten bir şey yaratır gibi durur, aslında kumaşın içerisinden saf enerjiyi çekerek büyülerini gerçekleştirir.

* Aldatı(İlüzyon): İkinci Çağ sırasında gizli bir topluluğun kullandığı büyü ekolü. Büyüleri, duyuları aldatmasıyla bilinir.

### Nekrokür
**Nekrokür**, veya **Nekromansi**; ölümü ve yaşam gücünü manipüle etmeyi hedefleyen bir büyü ekolüdür. Bu ekolde ustalaşmış [büyücülere](https://aarthalopedia.miraheze.org/wiki/B%C3%BCy%C3%BCc%C3%BC "Büyücü") [Nekroman](https://aarthalopedia.miraheze.org/wiki/Nekroman "Nekroman") denir.

Bu ekol en çok [liçlik](https://aarthalopedia.miraheze.org/w/index.php?title=Li%C3%A7&action=edit&redlink=1 "Liç (sayfa mevcut değil)") ile bağdaştırılır. Nekromanlar kendi yaşam güçlerini [filakteri](https://aarthalopedia.miraheze.org/w/index.php?title=Filakteri&action=edit&redlink=1 "Filakteri (sayfa mevcut değil)") adlı cisimler içerisinde tutup, [meyitlik](https://aarthalopedia.miraheze.org/w/index.php?title=Meyitlik&action=edit&redlink=1 "Meyitlik (sayfa mevcut değil)") esaslarını koruyarak sonsuza dek yaşamaya yatkındırlar.

### Evrensel
**Evrensel büyü**, Az sayıda büyüye ev sahipliği yapan bir ekoldür. Diğer herhangi bir kategoriye girmeyen büyüleri barındırır.

# Büyüfuarları
**Büyüfuarı**, aynı zamanda **Büyücüfuarı** veya **Büyü fuarı** olarak da bilinir, [büyücülerin](https://aarthalopedia.miraheze.org/wiki/B%C3%BCy%C3%BCc%C3%BC "Büyücü") halka kapalı bir şekilde buluşup [büyü](https://aarthalopedia.miraheze.org/wiki/B%C3%BCy%C3%BC "Büyü") güçlerini göstermek için hazırlanan genel eğlence partileri, balolarıdır. Büyücüler için yeni büyüler öğrenmenin önemli noktalarından biri olan büyüfuarı, [Batı Aarthal](https://aarthalopedia.miraheze.org/wiki/Bat%C4%B1_Aarthal "Batı Aarthal") genelindeki bütün büyücüleri kendisine çeker. Her 10 yılda bir gerçekleşir.

Büyüfuarının lokasyonu ve zamanı kıdemli büyücülerden oluşan bir senato tarafından belirkenirken; bu senato da [Mystic](https://aarthalopedia.miraheze.org/wiki/Mystic "Mystic") ve [Cyberus](https://aarthalopedia.miraheze.org/w/index.php?title=Cyberus&action=edit&redlink=1 "Cyberus (sayfa mevcut değil)") tarafından seçilir.

# Sihirmünazarası
**Sihirmünazarası**, [büyüler](https://aarthalopedia.miraheze.org/wiki/B%C3%BCy%C3%BC "Büyü") hakkında tartışmak amacıyla, [büyücüler](https://aarthalopedia.miraheze.org/wiki/B%C3%BCy%C3%BCc%C3%BC "Büyücü") tarafından hazırlanan yıllık toplantılardır. 10 yılda bir gerçekleşen [Büyüfuarı'nın](https://aarthalopedia.miraheze.org/wiki/B%C3%BCy%C3%BCfuar%C4%B1 "Büyüfuarı") küçük versiyonu olarak bilinir.
