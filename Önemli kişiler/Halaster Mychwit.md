**Halaster Mychwit**(çoğunlukla sadece **Halaster**), şöhreti kötü, düpedüz deli bir [[Büyücü|büyücüdür]]. Gizemli bir şekilde ortadan kaybolup, belli bir süre sonra tekrar ortaya çıkmıştır. Kendisinin ortaya çıkardığı ünlü [[Tepealtı]] labirentinde bulunduğu söylenir.

# Karakter
Halaster, tek kelime ile anlatılmak istenirse eğer, delidir. Kendi kendine konuşup kıkırdar, ve herhangi bir konuyla alakalı sohbetleri ve tartışmaları uzun süre sürdüremez; daldan dala atlar. Buna rağmen etrafındaki tehlikelerin oldukça farkında olur, ve kendini en etkili ve hızlı şekilde korur. [[Tepealtı|Tepealtı'nın]] dışıdayken çok uzun süreler aklı berrakken, içeride nadiren dengesi yerindedir.

Akli dengesi yerindeyken Halaster oldukça soğuk, kibar, şerefli; ve müşkülpesent bir karaktere sahiptir, ancak hala kötülük içerisinde dolanır. Herhangi bir hakarete veya küstahlığa toleransı olmayan Halaster, aynı şekilde ona yapılan kırıcı veya yardımcı davranışları da unutmaz. Her zaman kendine has yollarla problemleri çözmeye çalışır, fakat kendi yolları her zaman büyük tahribatlara yol açar.

En büyük hobisi, yeni canavarlar ve farklı büyüler toplamaktır. Ancak yüzyıllarca yaşadıktan sonra yenilerini görmek onun için oldukça zor olmuştur, bu nedenle yeni şeyler keşfedene kadar eğlencesini politikada ve dünyada olan bitene karışarak bulmuştur.

Gençken daha hoşsohbet olan Halaster, büyük [[Büyüfuarı|büyüfuarlarına]] ve [[Sihirmünazarası|sihirmünazaralarına]] ev sahipliği yapmaktan çekinmemiştir, ayrıca bolca çırak alıp yetiştirmiştir. Lakin güçleri geliştikçe diğer düzlemlerdeki varlıklarla haşır neşir olmaya başlamış, ve böylece akıl sağlığı da gittikçe azalmaya başlamıştır.

## Aktivite
Aşağı inenlere göre, [[Tepealtı]] "duvarlarının içinde" gezer, kendine ait gizli geçitleri vardır.

# Tarih

## Lord Halaster
Tarih sayfalarında onun nereden geldiği veya ne zaman hayata geldiği yazmaz. Tek spekülasyon, onun [[Marach|Marach'dan]] bile yaşlı olduğudur.

Halaster isimli genç bir deha, [[Elfler|elflerin]] arasına ''büyü'' hakkında daha fazla bilgi edinmeye gelir. Diğer çırakların arasından sıyrılan bu insan, kendi gücünü gösterebilmek adına elflerin eski adeti [[Ulu'naam]] isimli yarışmada hem kendi hocasını hem de dönemin üç elf ülkesinden [[Frondolindë|Frondolindë'nin]] [[Başbüyücü|başbüyücüsünü]] öldürerek birinci olur ve Frondolindë'nin başbüyücüsü ünvanını kazanır. [[Sekizinci Ateş Başkaldırısı]] sırasında [[Mireduych]] isimli güçlü bir [[Druid]], [[Gölgetaşı|Gölgetaşını]] yaratıp krallığı ele geçirmek için şaha kalktığında, Halaster [[Beş Yüzlü Kale|Beş Yüzlü Kale'ye]] gidip Mireduych'a meydan okur ve Mireducyh'u [[cepdüzlem]] içerisinde bir hapishaneye kapatır. Böylece Frondolindë ülkesini kurtarır ve "Lord" ünvanı kazanır.

Lakin bu statüsü uzun sürmedi. [[Frondolindë'nin Çöküşü]] sırasında [[Helegion'un Dağları|doğu dağlarının]] derinlerinde saklı sığınağa saklandı ve [[Geçici durağanlık|geçici durağanlığa]] girdi. Binlerce yıl boyunca orada hapsoldu.

Sonunda geçici durağanlıktan çıkan Halaster [[Batı Aarthal|Batı Aarthal'ı]] gezmeye başladı. Yeni yeni gelişmeye başlamış olan [[İnsan|insanlar]], farklı farklı yerleşim yerleri kurmuş, küçük krallıktan oluşturmuştu. -1424BÇ sırasında [[Hash]] şehir-devleti tarafından işe alınmış ve şeytani varlıkların, onları çağıran büyücülere daha güvenli bir şekilde nasıl itaat edebileceklerini araştırmaya başlamıştır. Halaster kendi araştırma merkezini [[Kederli orman|Kederli orman'ın]] derinliklerine terk edilmiş bir kuleye kurmuştur. Dört yıl sonra Halaster, ''[[Şeytankalkanı]]'' ismini verdiği 13 kalkanı [[Laraah Xyvam|Qtzar Laraah Xyvam'a]] verip ortadan kaybolur. Merkezi yaptığı kulesi de 1100 yılında [[Hash Büyü Okulu|Hash Büyü Okulu'nun]] merkez kulesi haline gelmiştir.

## Yedi Sihirbaz
158 yılında Halaster tekrar ortaya çıkmıştır. Şimdilerde [[Arbor|Arbor'un]] ''Tepehisar'' semti olarak bilinenen tepesine gelmiş, kendisi ve altı çırağı ile birlikte(ki bunlara kollektif olarak [[Yedi Sihirbaz]] denirdi), tepenin üstüne büyük bir kule, yanlarına ise her çırağı için daha küçük boyutta 6 kule inşa etmeye başlamışlardır. Farklı düzlemlerden pek çok değişik varlıkları da çağırarak inşa sürecinde yardım istemiştir. Lakin işi bittiğinde onları geri göndermeyi reddetmiştir, onun yerine kulenin altındaki mağaralara göndererek pek çok odacıklar yapmalarını emretmiştir. Çıraklarının düşüncelerine göre bu varlıklarla olan teması onun gücüne güç katarken aynı zamanda akli dengesini yavaş yavaş yitirmesine de sebep olmuştur.

Sonralarında kulenin altında varolan [[Melkawyr Klanı|Melkawyr Klanı'nın]] yerleşlesine girişmiş ve keşfetmeye başlamıştır. İçerisinde yaşayan [[drow]] ve [[Duergar|duergarlara]] soykırım yaparak içerideki bütün klanı yok etmiştir. Bu olaya da yukarıdakiler [[Halaster'ın Avı]] adını vermişlerdir. Bu sırada Yedi Sihirbaz grubu yok ettikleri klanın yerleşkesini büyütüp kendi üslerini buraya taşımak istediler. Yerüstünde, tam tepelerinde var olan kulelerini de, yerüstünün vatandaşlarına bırakıp gittiler. Onlar ise kulelerin lanetli olduğunu düşünerek hiç mi hiç ellemediler.

Böylece varolan mağaraları ve yerleşkeyi genişeleterek Halaster Batı'nın gördüğü en ölümcül ve büyük zindanını yarattı, adına da [[Tepealtı]] dendi. Bu noktada Halaster tamamiyle delirdi, yerüstünden hiçbir şey istemeyen Halaster bir daha dışarıya adım atmadı. Ona bakmaya gelen üç çırağından iki tanesini öldürdü, diğeri olan [[Jhegaria Viscron|Jhegaria Viscron'u]] sağ bırakarak kaçmasına izin verdi. Jhegaria ise sonrasında [[Arbor Krallığı|Arbor Krallığı'nın]] başbüyücüsü olup Halaster hakkında az da olsa bilinen şeyleri kayda aldı.

# İlişkiler
## Halaster'ın Çırakları
Halaster'ın çırakların pek çoğu, sonrasında pek de güçlü büyücüler oldular; ancak hepsi Halaster gibi delirmiştir.

* [[Saradin Cym]]: Saradin çok güçlü bir [[Ay Elfi|ay elfi]] büyücüsüydü. Frondolindë'nin başbüyücüsü olduğu dönemde Halaster'ın çırağı olmak için başvurmuş ve kabul edilmiştir. Kendine ''"Kemiklerin Efendisi"''  adını takmış Saradin, Tepealtı'nda ''Kafatası'' isimli bir liman-istasyonu oluşturarak [[Karaderinlik]] ile Tepealtı arasında kalıcı bir bağlantı kurmuştur.
* [[Torbarn]]: Kendisine ''"Metal Büyücü"'' diyen Torbarn, metalden varlıklar oluşturmakta çok iyidir.
* [[Ymar]]: Aslında çok iyi bir savaşçı olup, Halaster'ın korumalarından biri olan Ymar, sonrasında onun çıraklarından biri olmuş ve büyü gücünü, kendi ham gücünü yükseltmek amacıyla kullanmıştır. Sonrasında Tepealtı'nın onu delirtmesi sonucunda kendi bedenini devasa bir akrep'e dönüştürmüştür.
* [[Arkenrac]]: Ymar gibi Tepealtı onu delirtmiştir. O, Halaster'ın en tutkulu çırağı olmuştur. Hem kendi hem de başkalarının üstünde deneyler yaparak polimorf büyülerinde ustalaşmıştır.
* [[Jhegaria Viscron]]: Bilinmeyen nedenlerden ötürü Jhegaria kendini yaşayan bir [[Dilek|''dilek'']] büyüsüne dönüştürmüştür. Sonrasında kendi vücudunu kaybeden Jhegaria sadece ruhunu geri alabilmiş, ve ruh şeklinde bir dilek büyüsü olarak kalmıştır. Arbor Krallığı başbüyücüsü olan Jhegaria yine bilinmeyen sebeplerden dolayı kendinden yok olmayı dileyerek kendi kendini öldürmüştür.