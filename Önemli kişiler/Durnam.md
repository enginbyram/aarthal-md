# Durnam
> Benimle boş muhabbet yapmazsan sana beleş içki veririm.
\  -<small>Durnam</small>

**Durnam**, Esneyen Geçit'in sert, huysuz fakat ağzı sıkı hancısıdır. Arbor Krallığı'nın Maskeli Lordlarından biridir, ayrıca Tepealtı'nın kapı koruyuculuğunu yapar. Tepealtı'na inip geri dönemilmesiyle bilinir.

## Kişilik
Hobgoblinlerden oldukça nefret eder. Gornum'a göre, Durnam akrabasını, arkadaşlarını veya komşuları hobgoblin baskınına kaybetmiş olabilir -belki de hobgoblinler tarafından evsiz bile bırakılmış olabilir, ancak Durnam bu konu hakkında hiçbir zaman konuşmaz.

## İlişki
Durnam, Vigar "Karaca" Arautor ile arkadaştır. İkisinin Kızıl Başlık isimli, vigilantisme yönelen bir organizasyonları vardır, üstüne üstlük Maskeli Lordlar'dan biriyken aynı zamanda bu grubun lideridir.

Mhaere Dyre ile evlidir ve Rhoae Dyre isimli bir kızı vardır. Kızına, kendini problem çıkaran müşterilerden sakınabilmesi için basit kavga tekniklerini öğretmiştir.

Ekstra güvenlik için tavernanın içerisinde müşteri olarak gizlenmiş kiralık savaşçılar bulunur. Bu kişiler yeterli seviyede güçlü olup Durnam'a oldukça sadıktır. O kadar sadıktırlar ki; büyüyle bile Durnam'a, ailesine veya ailesinin mülküne zarar vermek imkansıza yakın olup; büyüyü bozar.

## Tarih
Durnam Batı'nın kuzeyinde doğmuştur, Gornum ile birlikte 10 yaşına bastıklarında maceraya atılmış ve birer gezgin olmuşlardır.

681 yılında Gornum ile birlikte Tepealtı'na inerek ilk defa oradan sağ çıkanlar olmuşlardır. Sadece canlı çıkmayı başarmayıp, yanlarında devasa zenginlikler de getirmişlerdir. Halaster'ın bir zamanlar kulesini diktiği arsayı satın alıp kuleden geriye kalanı yıkmış, yerine güzel bir taverna inşa etmiştir. Adını da Esneyen Geçit koymuştur. Tepealtı'nda bulunabilecek devasa zenginliklerin bilgisini etrafa yaymış ve; iyi pazarlama, güzel bir taverna ve maceracılar için kullanabilecekleri eşyaları satma fikri ile kendine iyi bir gelecek yaratmıştır. Maceracılıktan emekli olan Durnam, gençken zengin olup geleceğine söz verdiği Mhaere ile evlenmiştir.

Bir nedenden ötürü Mhaere, Durnam ve kızları Rhoae hiçbir zaman yaşlanmamıştır. Büyük büyük torunlarını bile görebilmiş olan bu üçlünün fiziksel görünümü aynı 40 yaşındaki bir insanınki gibidir.

Adaletsizliğe olan nefreti ve politik bilgisi, onun Maskeli Lordlar arasına girmesine yardımcı olmuştur.