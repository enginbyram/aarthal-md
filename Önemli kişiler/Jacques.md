# Jacques
Jacques, İsyanlar Periyodu sırasında yaşamış Royne'ların önemli bir büyücüsüdür. Başbüyücü Caen'in başyardımcısı pozisyonunda uzun yıllar görev almıştır. 830EÇ yılında doğan Jacques 940DÇ yılında vefat etmiştir.

Bir Sapkın olarak çocukluğu mutlu başlamamıştır. Onun doğumunda çıkardığı enerji nedeniyle bütün köyü yok olmuş, bu nedenle Royne muhafızları tarafından ölümü için başkent Ejderateşi'ne götürülmüştür. Orada farkedilir ki, çocuk büyük bir enerji içerir, ve bu enerjiyi doğal olarak kolayca kontrol edebilir. Bu nedenle bebekliğinden ergenliğine kadar Hisar'da eğitim görüp yeteneklerini geliştirmiş, ergenliğinde ise Royne İmparatorluğu tarafından büyücü olarak alınmıştır.

## Hayatı
Jacques hayatına bir takım aksilikler ile başladı. Doğumu sırasında yaşanan enerji patlaması sebebiyle köyü yok olmuş, bebek yaşta hayatının sona erdirilmesi için Bakırşehir'e yollanmıştır. Orada potansiyelinin görülmesi ve çabucak Hisar'a götürülmesi geleceğini çokça değiştirmiştir.

### Eğitimi
Hisar içerisinde ağır eğitimler alıp büyücülük için geliştirilmiş ve büyütülmüştür. Yeterli yaşa geldiğinde Gylfindor içerisinde birçok taht odasının büyü işlerine yardımcı olmuş, çoğu organizasyon için yardımcılık yapmıştır. Eğitim sürecini bitirdiğinde ilk olarak işe Nefeos şehrinde Başbüyücü asistanı olarak başlamıştır.

### Royne İmparatorluğu süreci
10 yıllık tecrübe sonrasında yeterli kariyer basamaklarını tırmanıp yeterli üne sahip olan Jacques, Royne İmparatorluğu başkentine asistan büyücü olarak gelmiştir. Orada edindiği bilgiler ilmine katkılar sağlamıştır. Büyücü Caen başbüyücülük sıfatına eriştiğinde Jacques'i de başbüyücü asistanı yapmıştır.

İmparatorluğun çöküşü sürecinde büyük katkılar yapan Jacques, 867EÇ yılında Caen ile olan savaşında Caen'i öldüren kahraman grubunda yer almıştır. Caen'in ölümünden sonra kısa süreliğine imparatorluğun başbüyücülüğünü yapmıştır.

### İmparatorluk sonrası
Jacques imparatorluğun yıkılışından sonra eğitim aldığı Hisar'a geri dönmüş, ve savaş sırasında edindiği, ve aynı savaşta ölen meyit arkadaşı Hûsein'i geri getirebilmek için araştırmalar yapmıştır. Bu araştırmaya Hûsein Projesi adını vermiştir. Uzun araştırmalar sonucunda araştırmalarının meyvesini almış ve onu tekrar hayata döndürebilmeyi başarmıştır. Ölümü olan 940DÇ yılına kadar Hûsein'e hocalık yapmıştır.