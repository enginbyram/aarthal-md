# Karahan
**Karahan**, veya eskiden bilinen adıyla **Karasakal**, aynı zamanda II.Gradosh'un piç oğlu **Malco Brennen**; 915 yılında doğmuş bir soyludur. Güce aç olması nedeniyle Alghâran Hanlığı ile işbirliği yapıp Kuzey Madenleri ve çevresini kontrol etmeye başlamıştır. Onun tek gayesi daha da güçlenip Batı Aarthal'ı tamamiyle kontrol etmektir. 1040 yılında ork kabilelerini tekrar toplayarak hanlığa karşı savaşa geçmiştir.

## Karakteri
Doğumundan itibaren etrafı dış dünyaya karşı duvarlarla örüldü. Bir soylu olması nedeniyle etrafındaki kişiler bir elin parmağını geçmezdi. Babasının bir kral olması, annesinin genç yaşta ölmesi onu dışarıya daha da soyutlaştırdı. Bencil, ve muhtemelen narsist bir kişiliği olan Karahan, her zaman karşısındakinden daha güçlü olma peşindeydi.

Karşısındakileri bir piyon gibi kullanmak onun yapabileceği bir şey olup, kendine maskeler üstüne maskeler takardı. Kendi benliğini bulmaya çalışanlar ya başka bir maske ile karşılaşır; veya onun hakkında neyin gerçek, neyin yalan olduğunu bulamadan kafaları karışırdı. O, maskesini taktığında kendisiymiş gibi hissettirir; maskesini çıkarıp kendini gösterdiği vakit ise hiçbir zaman kendisi olmazdı.

## Tarih
915 yılında doğmuş olan Malco Brennen, uzun bir dönem odasından dışarı çıkmadı. Bu zaman içerisinde politika ve siyaset hakkında pek çok şey öğrendi. Ergenlik döneminde daha güçlü olmak isteyince, Arbor şehrinin kıyısında yaşayan bir acuze(hag) olan Uddud hakkında bilgi öğrendi ve onu ziyarete gitti. Uddud ile sözleşme imzalayarak güçlü bir Cadı oldu.

935 yılında Nefeos'a gidip orada yaşamaya başladı. Aynı zamanda Arbor Krallığı için muhbir görevi görüyordu.

939 yılında Linua sayesinde Corunir ile tanıştı ve onun tarafından eğitilmeye başlandı. Corunir onu Kağan Tonyuk'un yanında çalışması ve Kuzey Madenleri'ni zehirlemesi için eğitmeye başladı.

940 yılında çıkan Arbor Demir Savaşı sırasında Şenekler tarafından şehirden kaçırılıp Arbor'a geri getirildi. Aynı sene içerisinde tacı çalması için Corunir ve ekibine yardım etti ve onunla birlikte Quanti'ye döndü. Burada, Bunyekuk Ozho'nun ölümü neticesinde, Kağan Tonyuk tarafından Kuzey Madenlerinin kontrolü tamamiyle ona verildi. Eskisinden daha dikkat çekici ve tedirgin edici olmak amacıyla adını Karahan yaptı. Kendine özel yaptırdığı adamantin zırhını ilk defa 1000 yılında giydi, bu tarihten sonra kimse onu kasksız görmedi.

1040 yılında doğunun ork kabilelerini birleştirip Alghâran Hanlığını tamamiyle birleştirmek için hanlığa savaş ilan etti.